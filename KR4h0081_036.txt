# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:19.791007
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 36
#+PROPERTY: FILE SB04n0204-036國朝文類-卷第三十六.
<pb:KR4h0081_SBCK_036-1a>¶
國朝文&KR0011;卷第三十六¶
序¶
　農桑輯要序　蔡文淵¶
農爲天下之大本有國家者所當先務蓋宗廟之¶
粢盛軍國之經用生民之衣食皆於是乎出故古¶
之王者親耕籍田以爲農先俾人知務本盡力南¶
畒而基太平之治也洪惟¶
丗祖皇帝誕膺景命惠養黎元立大司農司以修¶
古九扈氏之政廼詔參稽古今農書芟其煩而撮¶
其要&KR0011;萃成書曰農桑輯要&KR0002;夫耕蠶之術畜孳¶
<pb:KR4h0081_SBCK_036-1b>¶
之方天時地利之所宜莫不畢具用之則力省而¶
功倍刋行四方灼有明效逮我¶
仁宗皇帝充繩祖武軫念民事以舊板本弗稱詔¶
江浙省臣端楷大書更鋟諸梓仍印千五百帙頒¶
賜朝臣及諸牧守令知稼穡之艱難以勸諭民¶
聖天子嗣大歴服祗遹先猷特命中書左丞相臣¶
拜住領大司農司事越至治改元之明年丞相曁¶
大司農臣恊謀奏㫖復印千五百帙凡昔之未霑¶
賜者制悉與之且勑翰林臣文淵序諸卷首臣竊¶
惟聖聖相承愛民之心其歸一揆老稚熈熈含哺¶
<pb:KR4h0081_SBCK_036-2a>¶
鼓腹於春風田里間而不知爲有帝力何其幸哉¶
臣抑聞天生民而立之君以司牧之必有命丗大¶
賢左右賛襄而後能樹財成輔相之功皇上宵旰¶
圖治垂意乎制民之産賢相忠誠爲國慮一夫之¶
不獲同心同德計安天下誠可謂千載一時也使¶
在位者皆體吾君相之心推廣是術開導農民厪¶
身從事以致公私饒給禮讓興行還風俗於唐虞¶
三代之隆則聖元配天其澤維億萬年寜有旣哉¶
　　送王編修代祀秦蜀山川序　曹元用¶
古者聖天子五歳一廵諸侯所守之國恊時定制¶
<pb:KR4h0081_SBCK_036-2b>¶
考禮齊政望秩四方山川不過第其等殺之儀而¶
巳匪有所祈也故曰先王逺施不求其報望祀不¶
祈其福苟有所希是利之也烏在其爲誠敬哉秦¶
漢以來異端蠭起邪&KR0003;並行君天下者惑於方士¶
之言汲汲焉以徼福爲心&KR0010;時黷山川以伸其私¶
禱殆&KR0002;持劵而必其償者嗚呼山川之神其肯徇¶
私以福人哉今天下爲家文軌同而制度一方伯¶
不敢專決大政咨中書而後行故無所事於廵守¶
然聖上端居九重之中幽無不燭禮無不舉歳遣¶
使函香祠五方山川肅焉如躬至其處也泰定五¶
<pb:KR4h0081_SBCK_036-3a>¶
年春翰林國史院編修官王瓉在中奉旨代祀中¶
鎮祀后土祀河瀆又望祀西海祀西嶽祀西鎮祀¶
江瀆在中以清貴詞臣將命而七代其祀亦可謂¶
重矣在中其恪遵彛典勿過於豐而有所祈簡潔¶
脩辭精意以致享山川諸神翕然歆聖上之祀幽¶
明交孚遐邇罔間將見時雍歳稔景福穰穰有不¶
祈而自臻者且使西土之人知吾君所爲越於秦¶
漢萬萬也&KR0002;然則在中爲能使矣其益愼哉¶
　　風憲宏綱序　馬祖常¶
丗祖肇建官制興起文物屬命御史臺昭布體統¶
<pb:KR4h0081_SBCK_036-3b>¶
振肅綱維正儀崇化靡不緝綏迨及列聖繼明屢¶
揚寳訓亦靡不顯示常憲儆爾有官欽惟¶
皇上日月中天燭見幽隱紹述祖宗成法申命臺¶
端嚴兹紏劾不俾瘝官貽憂惸獨於是臺臣恊恭¶
奉職上體淵&KR0168;下宣風紀謂古象魏有法道路有¶
徇今國家肅清臺綱激引言路其見諸訓辭者光¶
大深厚粲然有章冝編綴成書載在簡&KR0125;垂告内¶
外俾當察視司持平者有所徴焉旣奏上制曰可¶
嗚呼盛哉凡我耳目之官尚知佩服之母怠文林¶
郎&KR0101;察御史馬祖常謹序¶
<pb:KR4h0081_SBCK_036-4a>¶
　卧雪齋文集序　馬祖常¶
人之有文猶丗之有樂也樂之有髙下節奏清濁¶
音聲及和平舒緩焦殺促短之不同因以&KR0114;其丗¶
之休咎&KR0090;其德之小大人之於文亦然然不能彊¶
爲也賦天地中和之氣而又充之以聖賢之學大¶
順至仁浹洽而化然後英華之著見外者無乖戾¶
邪僻忿&KR1264;&KR0075;哇之辭此皆理之自然者也非惟人¶
之於文也雖物亦然華之大&KR0233;者必不實器之過¶
飾者必不良必也稱乎求乎稱也則舎詩書六藝¶
之文吾不敢他求焉&KR0061;君德平之文可謂美矣優¶
<pb:KR4h0081_SBCK_036-4b>¶
柔而不譁典則而不質可以施之宗廟告之朝廷¶
而今巳死無及也其子杲游於國學以予嘗從其¶
兄伯長甫官史館而伯長甫又好予甚者也請重¶
序其父之文焉噫德乎之文丗雖無知者抑何傷¶
乎子杲兹又槖而歸於越山之下一日太史占候¶
言南方有光氣上達於天者其必德平之文在其¶
下也夫¶
　周剛善文槀序　馬祖常¶
六經之文尚矣先秦古文雖淳駁厖雜時戾於聖¶
人然亦渾噩弗雕無後丗誕詭骫骳不經之辭司¶
<pb:KR4h0081_SBCK_036-5a>¶
馬遷耕牧河山之陽得中州布帛菽粟之常著而¶
爲史其言雄深唐韓愈挈其精微而振發于不覊¶
嘻文亦豈易言哉栁宗元駕其&KR0003;忿&KR1264;恚怨失於¶
和平淮西雅謌晉問諸篇馳騁出入古今天人之¶
間蔚乎一代之製而學士大夫皆宗師之宋以文¶
名丗歐王曽三氏降而下天下將分裂道不得全¶
業文之士咸澆漓浮薄不足以經丗而載道焉¶
皇元隆平宣布文化姚燧元明善褎然在廷以文致¶
位光顯而于今傳之周剛善彚其文數十篇俾予¶
觀之質實而不窳藻麗而不華殫其思以志于文¶
<pb:KR4h0081_SBCK_036-5b>¶
而未巳者也兹將官南方故書以爲文序而略告¶
之¶
　　送簡管勾序　馬祖常¶
中書以簡君實理管勾曲阜廟學將行請吾爲送¶
別詩序諾之二年弗即與之也及來京師告闕里¶
孔子廟荒圯不治又請吾曰今可爲之也始簡君¶
布衣褎然游公卿間公卿皆禮之雖小丈夫有所¶
挾持不禮人者簡君亦能使之忘其挾持而禮之¶
其交於人非有鈎連濡沫之巧也非有排難解紛¶
之俠也平易以坦夷和樂而静專年彌乆而情益¶
<pb:KR4h0081_SBCK_036-6a>¶
眞也時益躓而義愈篤也如斯而巳矣彚&KR0011;而觀¶
之古之君子入道之域者亦由於是矣簡君讓曰¶
不敢有是願先生終序之夫闕里廟不治公卿大¶
夫士之事也子無憂其不治也彼佛老之人室廬¶
觀闕丹艧塗飾圖所以事其師者坎焉&KR0002;不終曰¶
公卿大夫士咸以文名而官榮庸有不治其師之¶
廟而自豐其屋者哉子當求如徯斯者作詩以俟¶
之¶
　　大元通制序　孛术魯翀¶
至治二年冬十有一月¶
<pb:KR4h0081_SBCK_036-6b>¶
皇帝以故丞相東平忠憲王之孫中書左丞相位¶
右丞相緫百官新庻務徴用老成開明治道¶
皇元聖聖相繼百有餘年宸斷之所予奪廟謨之¶
所可否禁頑戢暴仁恤黎元綽有成憲然簡書所¶
載歳益月増散在有司旣積旣繁莫知所統挾情¶
之吏用譎行私民恫政蠧臺憲屢言之鼎軸大臣¶
恒患之¶
仁廟皇帝御極之初中書奏允擇耆舊之賢明練¶
之士時則&KR0002;中書右丞伯杭平章政事商議中書¶
劉正等由開創以來政制法程可著爲令者&KR0011;集¶
<pb:KR4h0081_SBCK_036-7a>¶
折&KR0168;以示所司其宏綱有三曰¶
制詔曰條格曰斷例經緯乎格例之間非外逺職¶
守所急亦彚輯之名曰别&KR0011;延祐三年夏五月書¶
成勑樞宻御史翰林國史集賢之臣相與正是凡¶
經八年事未克果今年春正月辛酉上御㯶殿丞¶
相援據本末奏冝如¶
仁廟制制可於是樞密副使完顔納丹侍御史曹¶
伯啓判宗正府普顔集賢學士欽察翰林直學士¶
曹元用以二月朔奉㫖㑹集中書平章政事張珪¶
曁議政元老率其屬衆共審定時上幸柳林之辛¶
<pb:KR4h0081_SBCK_036-7b>¶
巳丞相以其事奏仍以延祐二年及今所未&KR0011;者¶
請如故事制&KR0002;曰此善令也其行之繇是堂議題¶
其書曰大元通制命翀序之翀惟聖人之治天下¶
其爲道也動與天準其爲法也粲如列星使民畏¶
罪遷善而吏不敢舞智御人鞭笞斧&KR0207;禮樂教化¶
相爲表裏及其至也民恊于中刑措不用二帝三¶
王之盛盡於此矣雖刑罰丗輕丗重而士制百姓¶
于刑之中以教祗德古之制也聖朝因事制宜因¶
時立制時有推遷事有變易謀國之臣斟酌損益¶
以就中典生民之福也¶
<pb:KR4h0081_SBCK_036-8a>¶
仁廟開本於先皇上繼志於今萬丗慮也雖然明¶
罰勑法朝廷之道揆在焉惟良折獄哀敬折獄有¶
司之法守親焉源則濬矣流斯承之可不慎歟¶
　　送楊仲禮序　王士熈¶
杭爲郡甲于江左宋之南爲行都地多山谷淵藪¶
峙而爲巨鎮匯而爲廣渉瑰竒勝絶之觀&KR0054;大弘¶
豫之俗在方輿盛且劇我元厎奠行省莅之以事¶
之殷地之重于今視它行省獨丞相置丞相之屬¶
非清彊膺時望者不得預其司文教者曰儒學提¶
舉泰定三年夏應奉翰林文字天台楊仲禮以選¶
<pb:KR4h0081_SBCK_036-8b>¶
&KR0013;命徃夫杭之土風重文士子兟兟佩服整潔出¶
辭粲然落筆縝然處其上者必鑑别衡析陶良汰¶
浮燭其哀斯有以服之也行省之屬事上皆有等¶
威雖大府連率俛首趨對唯謹提舉官五品登階¶
而揖省僚必改容禮焉夫禮之嚴必有以尊其學¶
衆之服必有以重其德不尊不嚴不重不服&KR0002;曩¶
之爲是官者呉興趙先生巴西鄧先生皆由侍從¶
出美望孚于人人楊君居史館乆文精思縟言議¶
濟濟志于事功卓然勇徃之資也士熈甞與同僚私¶
灼其詳於其行也不以易爲喻而進其難者不以¶
<pb:KR4h0081_SBCK_036-9a>¶
近爲勸而圖其逺者焉交友之&KR0105;也¶
　　文丞相傳序　許有士¶
宋養士三百年得人之盛軼唐漢而過之逺矣盛¶
時忠賢雜還人有餘力及天命巳去人心巳離有¶
挺然獨出於百萬億生民之上而欲舉其巳墜續¶
其巳絶使一時天下之人後乎百丗之下洞知君¶
臣大義之不可廢人心天理之未嘗泯其有功於¶
名教爲何如哉丞相文公少年趠厲有經濟之志¶
中爲賈沮徊翔外僚其以兵入援也大事去矣其¶
付以鈞軸也降表具矣其徃而議和也冀萬一有¶
<pb:KR4h0081_SBCK_036-9b>¶
濟爾平生定力萬變不渝父母有疾雖不可爲無¶
不用醫藥之理公之語公之心也是以當死不死¶
可爲即爲逸于淮振于海眞不可爲矣則惟有死¶
爾可死矣而又不死非有它也等一死爾昔則在¶
己今則在天一旦就義視如歸焉光明俊偉俯視¶
一丗顧膚敏祼將之士不知爲何物也推此志也¶
雖與嵩華爭髙可也宋之亡守節不屈者有之而¶
未有有爲&KR0002;公者事固不可以成敗論也然則收¶
宋三百年養士之功者公一人爾孫冨爲湖廣省¶
檢校官始出遼陽儒學副提舉劉岳申所爲傳將¶
<pb:KR4h0081_SBCK_036-10a>¶
刻之梓俾有壬序之有壬早讀吟嘯集指&KR0047;録見¶
公自述甚明三十年前㳺亰師故老能言公者尚¶
多而訝其傳之未見于丗也伏讀感&KR0099;惜京師故¶
老之不及見也公之事業在天地間炳如日星自¶
不容泯而史之取信丗之取法則有待于是焉若¶
富也可謂能後者巳¶
　　唐律䟽義序　柳貫¶
故唐律十二篇非唐始有是律也自魏文侯以李¶
悝爲師造法經六篇至漢蕭何定加三篇緫謂九¶
章律而律之根荄巳見曹魏作新律十八篇晉賈¶
<pb:KR4h0081_SBCK_036-10b>¶
充増損漢魏爲二十篇北齊後周或併苞其&KR0011;或¶
因革其名所謂十二篇云者裁正於唐而長孫無¶
忌等十九人承詔製䟽勒成一代之典防範甚詳¶
節目甚簡雖緫歸之唐可也蓋&KR0078;周而下文物儀¶
章莫備於唐始太宗因魏徴一言遂以寛仁制爲¶
出治之本中書奏讞常三覆五覆而後報可其不¶
欲以法禁勝德化之意皦然與哀矜愼恤者同符¶
史言有司定律五百條分十二卷即篇爲卷是巳¶
今定次三十卷者長孫製義䟽時固巳増多義䟽¶
出永徽初去貞觀應未逺其後定令刪格編式各¶
<pb:KR4h0081_SBCK_036-11a>¶
隨丗損益科條無藝大抵皆原於律矣然則律雖¶
定於唐而所以通極乎人情法理之變者其可畫¶
唐而遽止哉國家立經陳紀迪德踐猷較諸近丗¶
之中稽合唐制爲多故凡垂之爲甲令著之爲事¶
比無非忠厚惻怛之所形累聖重光何其甚似乎¶
太宗也予嘗備數禮官陪在廷末議見吏抱成法¶
寘前曰律當如是不當如彼雖辯口佞舌莫不帖¶
帖順聽無敢出一語爲異及按而視之則本之唐¶
以志其常參之祖宗睿斷以傳其變非常無古非¶
變無今然而必擇乎唐者以唐之揆道得其中乗¶
<pb:KR4h0081_SBCK_036-11b>¶
之則過除之則不及過與不及其失均矣嗚呼法¶
家之律猶儒者之經五經載道以行萬丗十二律¶
垂法以正人心道不可廢法豈能以獨廢哉彼謂¶
除參夷連坐之罪作見知部主之條爲蕭張控制¶
天下之一術其論抑淺末矣予何足以知之因其¶
理之在人心者而竊窺之耳江西在聲敎漸濡之¶
内諸學經史板本略具而律文獨闕予間請於廉¶
訪使師公曰禮刑其初一物出禮入刑之論固將¶
以制民爲義而非以罔民爲厲也吾欲求故唐律¶
䟽義稍爲正訛緝漏刋之龍興學官以庶幾追還¶
<pb:KR4h0081_SBCK_036-12a>¶
時曾讀法之遺公儻有意乎公亟謀諸竂寀咸應¶
曰諾而行省撿校官王君長卿復以家藏善本及¶
釋文纂例二書來相其役公欣然命出公帑所儲¶
没入學租錢以供其費踰月緒成因執筆冠篇而¶
且以識公恤刑之本心無徃而不在也&KR0002;曰鑄刑¶
鼎作爰書以取譏于丗則予豈敢¶
　　孔氏譜序　掲傒斯¶
孔氏丗家一卷其&KR0128;之在江西而顯者是爲臨江¶
三孔三孔之子孫曰克已者是爲先聖五十五丗¶
孫繇江西不逺三千里拜曲阜林廟且因以考訂¶
<pb:KR4h0081_SBCK_036-12b>¶
其譜諜而收其所未續者遂携之至干京師以示¶
諸學孔子者傒斯得與觀焉於是肅然敬悚然懼¶
進而告之曰凡天下之受姓命氏未有非聖賢之¶
後者也凡有尊祖敬宗之心未有不知重其譜諜¶
者也然徒知重其譜諜而不知求夫尊祖敬宗之¶
實猶無譜諜也猶非其子孫也而況孔子之丗家¶
乎夫孔子魯之陪臣也去今千七百有餘歳矣天¶
下至今誦其書講其道祀之以天子之禮樂戴之¶
如天地仰之如日月親之如父母者果何以致是¶
乎哉衢路庸衆尋常之人一有不合於孔子之敎¶
<pb:KR4h0081_SBCK_036-13a>¶
者猶得指而議之而況其子孫乎其爲孔氏之子¶
孫亦難矣故籠天下之陸海不足以爲其冨極天¶
下之爵禄不足以爲其貴窮天下之竒珍異器不¶
足以爲其寳其可冨可貴可寳者在聞乃祖之道¶
而巳凡學孔子者猶必以是爲務而況其子孫乎¶
夫譜其譜者尊祖之器也道其道者尊祖之實也¶
敬之勉之勿徒抱其虚器而號於衆曰吾先聖之¶
子孫也吾懼其有議其後者矣子其愼之¶
　　國朝名臣事略序　歐陽玄¶
應奉翰林文字趙郡蘇伯脩甫年弱冠即有志著¶
<pb:KR4h0081_SBCK_036-13b>¶
書初爲胄子時科目未行館下士諅言詞章講誦¶
既有餘暇月筆札又冨君獨博取中朝鉅公文集¶
而日鈔之凡而元臣丗卿墓表家傳徃徃見諸編¶
帙中及夫閒居紀録師友誦&KR0003;於　國初以來文獻¶
有足徴者彚而稡之始䟽其人若干屬以其事中¶
更校讎櫛去而導存抉隱而蒐逸乆而成書命曰¶
國朝名臣事略他日余與伯脩同預史属從借讀¶
之作而嘆曰壯哉元之有國也無競由人乎&KR0002;太¶
師魯國淮安河&KR0047;楚諸王公之勲伐中書令丞相¶
耶律楊史之器業宋商姚張之謀猷保定槀城東¶
<pb:KR4h0081_SBCK_036-14a>¶
平鞏昌之方略二王楊徐之辭章劉李賈趙之政¶
事興元順德之有古良相風廉恒山康軍國之有¶
士君子操其他臺府忠藎之臣帷幄文武之士内¶
之樞機外之藩翰班班可紀也太保少師三太史¶
天人之學陵川容城名節之特異代豈多見哉至¶
於司徒文正公尊主庇民之術所謂九原可作我¶
則隨武子乎嗟夫乾坤如許大人才當軰出伯脩¶
是編未渠央也姑志余所見如是云¶
　　&KR0024;正水經序　歐陽玄¶
金禮部郎中蔡正甫作&KR0024;正水經三卷翰林應奉¶
<pb:KR4h0081_SBCK_036-14b>¶
蘇君伯脩購得其書將版行之屬余叙其篇端案¶
隋經籍志有兩水經一本三卷郭璞注一本四十¶
卷酈善長注善長即道元也然皆不著撰人名氏¶
唐杜佑作通典時尚見兩書言郭璞踈略於酈注¶
無所言撰人則槩未之考也舊唐志始云郭璞作¶
宋崇文緫目亦不言撰人爲誰但云酈注四十卷¶
亡其五然未知两水經之一存一亡巳見於斯時¶
否也新唐志乃謂漢桑欽作水經一云郭璞作今¶
人言桑欽者本此也崇文緫目作於宋景祐與新¶
唐書同時又未知新志何所據以爲&KR0003;也余嘗參¶
<pb:KR4h0081_SBCK_036-15a>¶
訂之&KR0003;者疑欽爲東漢順帝以後人以&KR0510;一縣疑¶
之也今經言江水東逕永安宫&KR0047;永安宫昭烈託¶
&KR0012;於孔明之地也今特著于斯又&KR0002;因其人而重¶
者得非蜀漢間人所爲也不寕惟是也其言北縣¶
名多曹氏置南縣名多孫氏置余又未暇一二數¶
也斯則近代宇文氏以爲經傳相淆者此&KR0003;近之¶
也然必作經作傳之人定而後可分也或者又曰¶
豈非欽作于前二氏附益于其後它書或然也而¶
此未必也西漢儒林傳言塗惲授河&KR0047;桑欽君長¶
尚書晁氏言欽成帝時人使古有两桑欽則可審¶
<pb:KR4h0081_SBCK_036-15b>¶
爲成帝時欽則是書不當見遺於漢藝文志也抑¶
余又有疑于斯水經述作徃徃見於&KR0047;北分裂之¶
時借曰舊唐志可據則作者&KR0047;人注者北人在當¶
時皆有此疆彼界之殊又焉知其詳略異同不限¶
於一時聞見之所逮也嗟夫古今有志之士思皇¶
極之不作傷同風之無時又焉知其不寓深意於¶
是書也然則景純也道元也正父也是或一道也¶
然以余觀正父之&KR0054;洽多識其見於它著作者蓋¶
有劉原父鄭漁仲之風中州士之巨擘也是書雖¶
因宇文氏之感發而有以正蜀版遷就之失其詳¶
<pb:KR4h0081_SBCK_036-16a>¶
於趙代間水此固景純之所難&KR0002;江自尋陽以北¶
呉松以東則又能使道元之無遺恨者也伯脩生¶
車書混一之代身爲史官年學俱冨於金人放失¶
舊聞多所收攬而是書又有關於職方之大者故¶
余亦願附著其&KR0003;焉而不自知其妄也¶
　　忠史序　歐陽玄¶
忠也者盡己之名也天以事物當然之理賦於人¶
人盡其所當然者而無憾焉是之謂忠今語人曰¶
臣事君以忠與忠恕之忠同則莫不駭然以爲非¶
而實然也或曰臣盡臣道於君忠矣子盡子道於¶
<pb:KR4h0081_SBCK_036-16b>¶
父何獨曰孝乎曰不然也禮記所爲内盡於已而¶
外順於道忠臣以事其君孝子以事其親其本一¶
也此即吾&KR0003;也然則上盡其所當然於其下其名¶
曰何曰盡有不敢不勉之義上下之間必有别也¶
故盡之對爲推推即恕矣程子嘗謂忠恕一也事¶
上之道莫若忠使下之道莫&KR0002;恕後儒疑之未喻¶
此也人生而靜動與物接即有盡己不盡已二者¶
出乎其間識者知其然固無一息而非吾效忠之¶
時也是道也所以事君所以事天詩曰昊天曰明¶
及爾出王昊天曰旦及爾㳺&KR0283;亶其嚴乎番易楊¶
<pb:KR4h0081_SBCK_036-17a>¶
玄翁有見於此乆矣大父通守在軒先生當宋季居¶
官守以直聞遇國難以死節著玄翁慨慕先志作忠史¶
十餘年成書於是上下數千年臣子大義粲然畢¶
具微而一言一行苟無愧於盡已者悉録之又微¶
而裔夷小&KR0022;婦人女子之操不遺也又極而心跡¶
形似之間皆有以覈其實是非枉直瞭然不繆於¶
古人何其至公而當也嗚呼自忠之爲&KR0003;不明士¶
大夫平居無涵養省察之功莅事無鞠躬盡瘁之¶
志立朝無直言敢諌之風至於臨難死節能保其¶
必然也耶嗚呼宇宙間此道明即天地變化草木¶
<pb:KR4h0081_SBCK_036-17b>¶
蕃不明即天地閉賢人隱甚可畏也余爲國子&KR0054;¶
士時職當校獻書旣表章之猶懼玄翁著書之志¶
未白也故述忠&KR0003;於斯嗚呼是書果行於丗也夫¶
書之幸也夫丗之幸也夫¶
　　送曲阜廟學管勾簡君序　歐陽玄¶
曏余讀魯相置孔子廟史碑載司徒臣雄司空臣¶
戒言魯相瑛書稱孔子廟褒成侯四時來祠事巳¶
即去廟有禮器無常人掌領請置百石卒史一人¶
典守之謹問太常祠曹&KR0122;辭對故事辟雍祠先聖¶
太宰太祝各一人備爵太常丞監祀牛羊豕河&KR0047;¶
<pb:KR4h0081_SBCK_036-18a>¶
尹米大司農給請許瑛言置制可此元嘉中事也¶
它書考之雄呉雄戒趙戒瑛乙瑛獨始置史闕姓¶
名余頃代匱國子博士中春秋祠上丁中書奉¶
上命代祀御史二人紏儀物禮部主符户部器皿兵¶
部車工部帟幄光禄醴齊宣徽兎鹿脯脩留守烜¶
燎薌宗正卒徒大興尹粢盛犧牲事眎古加詳禮¶
器則常置管勾一人司其事寔與百石史同方是¶
時&KR0283;聖公言曲阜祠事放辟雍獨器服無常職請¶
用辟雍故事置管勾中書集賢吏禮部胄監徃復¶
諮問凡數年始決於是朝士大夫合辭薦蜀士簡¶
<pb:KR4h0081_SBCK_036-18b>¶
君當其選又詩以送之夫&KR0283;聖古褒成在漢褒成¶
無所言頼相發其端歴三公訪曲臺援成均禮器¶
始有常官然則是職豈輕也哉漢史初置如是其¶
難其人亦必愼選惜逸其姓名今簡君學賅而周¶
行篤而惠旣幸居是職之始又幸託姓名於一時¶
名士大夫之詩文異時並漢碑以傳而偶然哉抑¶
余又有感焉昔者商有天下三十丗爲周周二十¶
三丗孔子生其間千有餘歳矣孔子蚤年孟僖子¶
屬其子曰聖人之後也爾必徃學禮此聖聖成湯¶
也以今距孔子較之周末距湯&KR0010;不甚相絶也湯¶
<pb:KR4h0081_SBCK_036-19a>¶
之澤未必如今日夫子之盛也子開之宋降而孔¶
父之魯其丗系又未必今日之丗有爵邑也雖生¶
民以來之有無斷可識也而今有爲僖子言者丗¶
不以爲迂乎夫何一禮器之職於故宫古今設置¶
之難其曹府事例有若合符者而獨人心士習之¶
厚薄去古也逺甚果何自而然乎余於其所甚同¶
者旣詳叙之其所甚異深致余意爲孔氏後人爲¶
當丗學禮者簡君願爲我敬告之而益以自厚也¶
　　送張文琰序　謝端¶
今上皇帝舊勞于外其潜邸在建鄴江&KR0047;行御史¶
<pb:KR4h0081_SBCK_036-19b>¶
臺理所也凡官府所治與小民俗尚淑均竒衺靡¶
不具知旣正位宸極以繩愆紏繆所職尤重風紀¶
之選故多上所自擇大夫中丞有所㧞用亦必其¶
人然後敢舉而應奉翰林文字張君文琰亦以選¶
爲山東道肅政廉訪司經歴應奉七品官清華優¶
佚編摩論譔之餘例三日始一集集則自待制以¶
下相與雜坐吟嘯竢官長至升堂一揖而退才逾¶
月即受俸以歸爲經歴繁勞異是矣經歴而上大¶
官八人其同僚二人吏十六人書手又不在焉吏¶
之治辦與否皆緫於經歴經歷固爲之長又吏所¶
<pb:KR4h0081_SBCK_036-20a>¶
師也日始出即入幕府督吏書手分曹局治文書¶
凡一司庶務與分司出按部郡邑行事有疑不决¶
官吏受賄及稽違當殿降訊治民獄辭两造當論¶
報案旣成吏持來前求予奪可否經歴爲之析疑¶
似平向背竄易審定乃署以&KR0140;吏得其情又不戾¶
於律始可信大官服僚佐而吏亦不得一揺手以¶
輕重法其居是職必昔之甞有事於珥筆以事上¶
官者自謂優爲之洎至其屬亦翕然低首仰面相¶
師尊今顧不以予彼而予文琰薦者蓋必有以取¶
之仕可行巳莫風紀若儒者之效不白於丗乆矣¶
<pb:KR4h0081_SBCK_036-20b>¶
重遲迂懦人率以是詆姍我及有能自樹立脫去¶
故習軒豁特逹則彼固將駴且敬異焉之二者吾¶
將以文琰是行&KR0114;之也天暦已巳正月旣望翰林¶
修撰謝端叙¶
　　太常集禮槀序　李好文¶
太常集禮槀爲編秩者郊祀九社稷三宗廟二十¶
有一輿服二樂七諸神祀三諸臣請謚及官制因¶
革典籍録六合五十一卷事覈文直彚雜出而易¶
見蓋太常之實録也太常典三禮主群祀凡禮樂¶
之事皆自出焉國家論議制作之原郊社宗廟縁¶
<pb:KR4h0081_SBCK_036-21a>¶
祀之制山川百神秩序之典諸臣節惠易名之實¶
不知其故可乎洪惟聖朝天造之始金革方載文¶
德未遑我¶
太宗皇帝戡金五年歳在戊戌時中原甫定則巳¶
命孔子之孫元措訪求前代禮樂將以文萬丗太¶
平之治¶
憲宗皇帝二年壬子時則有日月之祀伏觀當時¶
羣臣奏對之際上問禮樂自何始左右對以堯舜¶
則其立神基肇人極丕謨睿略固巳宏逺矣¶
丗祖皇帝中統之初建宗廟立太常討論述作度¶
<pb:KR4h0081_SBCK_036-21b>¶
越古昔至元之治遂光前烈¶
成宗皇帝肇立郊丘¶
武宗皇帝躬行祼享¶
英宗皇帝廣太室定昭穆御衮冕鹵簿脩四時之¶
祀列聖相承歳増月輯典章文物煥然畢備矣百¶
年以來事皆屬之有司&KR0009;諸簡牘歳月旣乆不無¶
散逸故由之者或不知其本論之者或失於其初¶
闊略戾舛頗違於舊㤗定丁卯秋好文備貟博士¶
深&KR0099;其故旣而僉太常禮儀院事孛术魯公繼至¶
從而倡率之遂曁一二同志蒐羅比校訪殘脫究¶
<pb:KR4h0081_SBCK_036-22a>¶
訛略其不敢遽易者亦皆論䟽其下事雖不能無¶
遺以耳目所及顧巳獲其七八越二歳書成名之¶
曰大元太常集禮槀嗚呼一代之治必有一代之¶
文綱常典則天秩人紀豈易言哉然事不可以無¶
述言不可以無統與其具於臨時孰&KR0002;求之載籍¶
與其習而不察孰&KR0002;信而有徴此裒集之有編而¶
不敢後者也曰稾者固將有所待焉他日鴻儒碩¶
筆承詔討論成一代之大典則亦未必無取天暦¶
二年秋七月丙辰朔承務郎太常博士李好文序¶
<pb:KR4h0081_SBCK_036-22b>¶
¶
國朝文&KR0011;卷第三十六¶
<pb:KR4h0081_SBCK_036-23a>¶
