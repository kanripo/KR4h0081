# -*- mode: mandoku-view -*-
#+TITLE: 元文類
#+DATE: 2015-09-23 10:32:49
#+PROPERTY: JUAN 36

<md:KR4h0081_SBCK_035-23b>¶<md:KR4h0081_SBCK_036-1a>¶
<pb:KR4h0081_WYG_039-1a>
欽定四庫全書
　元文類卷三十六¶　　　　元　蘇天爵　編
　序¶
　　農桑輯要序　　　　　　　　

蔡文淵¶
農為天下之大本有國家者所當先務盖宗廟之¶粢盛
軍國之經用生民之衣食皆於是乎出故古¶之王者親
耕籍田以為農先俾人知務本盡力南¶畆而基太平之
治也洪惟¶世祖皇帝誕膺景命惠養黎元立大司農司
<pb:KR4h0081_WYG_039-1b>
以修¶古九扈氏之政迺詔參稽古今農書芟其煩而撮¶
其要類萃成書曰農桑輯要若夫耕蠶之術畜孳<md:KR4h0081_SBCK_036-1b>¶之方
天時地利之所宜莫不畢具用之則力省而¶功倍刋行
四方灼有眀效逮我¶仁宗皇帝克繩祖武軫念民事以
舊板本弗稱詔¶江浙省臣端楷大書更鋟諸梓仍印千
五百帙頒¶賜朝臣及諸牧守令知稼穡之艱難以勸諭
民¶聖天子嗣大歴服祇遹先猷特命中書左丞相臣¶拜
珠領大司農司事越至治改元之明年丞相暨¶大司農
<pb:KR4h0081_WYG_039-2a>
臣協謀奏㫖復印千五百帙凡昔之未霑¶賜者制悉與
之且勑翰林臣文淵序諸卷首臣竊¶惟聖聖相承愛民
之心其歸一揆老稚熙熙含哺<md:KR4h0081_SBCK_036-2a>¶鼔腹於春風田里間而
不知為有帝力何其幸哉¶臣抑聞天生民而立之君以
司牧之必有命世大¶賢左右賛襄而後能樹裁成輔相
之功皇上宵旰¶圖治垂意乎制民之産賢相忠誠為國
慮一夫之¶不獲同心同德計安天下誠可謂千載一時
也使¶在位者皆體吾君相之心推廣是術開導農民厪
<pb:KR4h0081_WYG_039-2b>
身從事以致公私饒給禮讓興行還風俗於唐虞¶三代
之隆則聖元配天其澤維億萬年寧有既哉¶
　　送王編修代祀秦蜀山川序　　　曹元用¶
古者聖天子五歲一巡諸侯所守之國協時定制<md:KR4h0081_SBCK_036-2b>¶考禮
齊政望秩四方山川不過第其等殺之儀而¶巳匪有所
祈也故曰先王逺施不求其報望祀不¶祈其福茍有所
希是利之也烏在其為誠敬哉秦¶漢以來異端蠭起邪
說並行君天下者惑於方士¶之言汲汲焉以徼福為心
<pb:KR4h0081_WYG_039-3a>
歲時黷山川以伸其私¶禱殆若持劵而必其償者嗚呼
山川之神其肯徇¶私以福人哉今天下為家文軌同而
制度一方伯¶不敢專決大政咨中書而後行故無所事
於巡守¶然聖上端居九重之中幽無不燭禮無不舉歲
遣¶使函香祠五方山川肅焉如躬至其處也泰定五<md:KR4h0081_SBCK_036-3a>¶年
春翰林國史院編修官王瓉在中奉旨代祀中¶鎮祀后
土祀河瀆又望祀西海祀西嶽祀西鎮祀¶江瀆在中以
清貴詞臣將命而七代其祀亦可謂¶重矣在中其恪遵
<pb:KR4h0081_WYG_039-3b>
彛典勿過於豐而有所祈簡潔¶修辭精意以致享山川
諸神翕然歆聖上之祀幽¶明交孚遐邇罔間將見時雍
歲稔景福穰穰有不¶祈而自臻者且使西土之人知吾君
所為越於秦¶漢萬萬也若然則在中為能使矣其益慎
哉¶
　　風憲宏剛序　　　　　　　　　　馬祖常¶
世祖肇建官制興起文物屬命御史臺昭布體統<md:KR4h0081_SBCK_036-3b>¶振肅
綱維正儀崇化靡不緝綏迨及列聖繼明屢¶揚寳訓亦
<pb:KR4h0081_WYG_039-4a>
靡不顯示常憲儆爾有官欽惟¶皇上日月中天燭見幽
隠紹述祖宗成法申命臺¶端嚴茲糾劾不俾瘝官貽憂
惸獨於是臺臣協恭¶奉職上體淵衷下宣風紀謂古象
魏有法道路有¶徇今國家肅清臺綱汲引言路其見諸
訓辭者光¶大深厚粲然有章宜編綴成書載在簡册垂
告内¶外俾當察視司持平者有所徴焉既奏上制曰可¶
嗚呼盛哉凡我耳目之官尚知佩服之毋怠文林¶郎監
察御史馬祖常謹序<md:KR4h0081_SBCK_036-4a>¶
<pb:KR4h0081_WYG_039-4b>
　　卧雪齋文集序　　　　　　　　馬祖常¶
人之有文猶世之有樂也樂之有高下節奏清濁¶音聲
及和平舒緩焦殺促短之不同因以卜其世¶之休咎象
其德之小大人之於文亦然然不能彊¶為也賦天地中
和之氣而又充之以聖賢之學大¶順至仁浹洽而化然
後英華之著見外者無乖戾¶邪僻忿懥淫哇之辭此皆
理之自然者也非惟人¶之於文也雖物亦然華之大豔
者必不實器之過¶飾者必不良必也稱乎求乎稱也則
<pb:KR4h0081_WYG_039-5a>
舍詩書六藝¶之文吾不敢他求焉袁君徳平之文可謂
美矣優<md:KR4h0081_SBCK_036-4b>¶柔而不譁典則而不質可以施之宗廟告之朝
廷¶而今巳死無及也其子杲游於國學以予嘗從其¶兄
伯長甫官史館而伯長甫又好予甚者也請重¶序其父
之文焉噫徳平之文世雖無知者抑何傷¶乎子杲茲又
槖而歸於越山之下一日太史占候¶言南方有光氣上
達於天者其必德平之文在其¶下也夫¶
　　周剛善文槀序　　　　　　　　馬祖常
<pb:KR4h0081_WYG_039-5b>
六經之文尚矣先秦古文雖淳駁龎雜時戾於聖¶人然
亦渾噩弗雕無後世誕詭骫骳不經之辭司<md:KR4h0081_SBCK_036-5a>¶馬遷耕牧
河山之陽得中州布帛菽粟之常著而¶為史其言雄深
唐韓愈挈其精微而振發于不覊¶噫文亦豈易言哉栁
宗元駕其說忿懥恚怨失於¶和平淮西雅謌晉問諸篇
馳騁出入古今天人之¶間蔚乎一代之制而學士大夫
皆宗師之宋以文¶名世歐王曾三氏降而下天下將分裂
道不得全¶業文之士咸澆漓浮薄不足以經世而載道
<pb:KR4h0081_WYG_039-6a>
焉¶皇元隆平宣布文化姚燧元明善褎然在廷以文致¶
位光顯而于今傳之周剛善彚其文數十篇俾予¶觀之
質實而不窳藻麗而不華殫其思以志于文<md:KR4h0081_SBCK_036-5b>¶而未巳者
也茲將官南方故書以為文序而略告¶之¶
　　送簡管勾序　　　　　　　　　馬祖常¶
中書以簡君實理管勾曲阜廟學將行請吾為送¶别詩
序諾之二年弗即與之也及來京師告闕里¶孔子廟荒
圯不治又請吾曰今可為之也始簡君¶布衣褎然游公
<pb:KR4h0081_WYG_039-6b>
卿間公卿皆禮之雖小丈夫有所¶挾持不禮人者簡君
亦能使之忘其挾持而禮之¶其交於人非有鉤連濡沫
之巧也非有排難解紛¶之俠也平易以坦夷和樂而靜
專年彌久而情益<md:KR4h0081_SBCK_036-6a>¶貞也時益躓而義愈篤也如斯而巳
矣彚類而觀¶之古之君子入道之域者亦由於是矣簡
君讓曰¶不敢有是願先生終序之夫闕里廟不治公卿
大¶夫士之事也子無憂其不治也彼佛老之人室廬¶觀
闕丹雘塗飾圖所以事其師者坎焉若不終日¶公卿大
<pb:KR4h0081_WYG_039-7a>
夫士咸以文名而官榮庸有不治其師之¶廟而自豐其
屋者哉子當求如徯斯者作詩以俟¶之¶
　　大元通制序　　　　　　　　　富珠哩翀¶
至治二年冬十有一月<md:KR4h0081_SBCK_036-6b>¶皇帝以故丞相東平忠憲王之孫
中書左丞相位¶右丞相總百官新庶務徴用老成開明治
道¶皇元聖聖相繼百有餘年宸斷之所予奪廟謨之¶所可
否禁頑戢暴仁恤黎元綽有成憲然簡書所¶載嵗益月增
散在有司既積既繁莫知所統挾情¶之吏用譎行私民恫
<pb:KR4h0081_WYG_039-7b>
政蠧臺憲屢言之鼎軸大臣¶恒患之¶仁廟皇帝御極之
初中書奏允擇耆舊之賢明練¶之士時則若中書右丞
相杭平章政事商議中書¶劉正等由開創以來政制法
程可著為令者類集<md:KR4h0081_SBCK_036-7a>¶折衷以示所司其宏綱有三曰¶制
詔曰條格曰斷例經緯乎格例之間非外逺職¶守所急
亦彚輯之名曰别類延祐三年夏五月書¶成勑樞密御
史翰林國史集賢之臣相與正是凡¶經八年事未克果
今年春正月辛酉上御㯶殿丞¶相援據本未奏宜如¶仁
<pb:KR4h0081_WYG_039-8a>
廟制制可如是樞密副使完顔納丹侍御史曹¶伯啟判
宗正府布延集賢學士竒徹翰林直學士¶曹元用以二
月朔奉㫖㑹集中書平章政事張珪¶暨議政元老率其
屬衆共審定時上幸栁林之地辛<md:KR4h0081_SBCK_036-7b>¶巳相以其事奏仍以
延祐二年及今所未類者¶請如故事制若曰此善令也
其行之繇是堂議題¶其書曰大元通制命翀序之翀惟
聖人之治天下¶其為道也動與天凖其為法也粲如列
星使民畏¶罪遷善而吏不敢舞智御人鞭笞斧鉞禮樂
<pb:KR4h0081_WYG_039-8b>
教化¶相為表裏及其至也民協于中刑措不用二帝三¶
王之盛盡於此矣雖刑罰世輕世重而士制百姓¶于刑
之中以教祇德古之制也聖朝因事制宜因¶時立制時
有推遷事有變易謀國之臣斟酌損益¶以就中典生民
之福也<md:KR4h0081_SBCK_036-8a>¶仁廟開本於先皇上繼志于今萬世慮也雖然
明¶罰勑法朝廷之道揆在焉惟良折獄哀敬折獄有¶司
之法守視焉源則濬矣流斯承之可不慎歟¶
　　送楊仲禮序　　　　　　　　　王士熙
<pb:KR4h0081_WYG_039-9a>
杭為郡甲于江左宋之南為行都地多山谷淵藪¶峙而
為巨鎮匯而為廣涉瑰奇勝絶之觀博大𢎞¶豫之俗在
方輿盛且劇我元底奠行省莅之以事¶之殷地之重于
今視它行省獨丞相置丞相之屬¶非清彊膺時望者不
得預其司文教者曰儒學提¶舉泰定三年夏應奉翰林
文字天台楊仲禮以選<md:KR4h0081_SBCK_036-8b>¶被命徃夫杭之土風重文士子
兢兢佩服整潔出¶辭粲然落筆縝然處其上者必鑑别
衡析陶良汰¶浮燭其衷斯有以服之也行省之屬事上
<pb:KR4h0081_WYG_039-9b>
皆有等¶威雖大府連率俛首趨對唯謹提舉官五品登
階¶而揖省僚必改容禮焉夫禮之嚴必有以尊其學¶衆
之服必有以重其德不尊不嚴不重不服若曩¶之為是
官者吳興趙先生巴西鄧先生皆由侍從¶出美望孚于
人人楊君居史館久文精思縟言議¶濟濟志于事功卓
然勇往之資也士熙嘗與同僚私¶灼其詳於其行也不
以易為喻而進其難者不以<md:KR4h0081_SBCK_036-9a>¶近為勸而圖其逺者焉交
友之誼也
<pb:KR4h0081_WYG_039-10a>
　　文丞相傳序　　　　　　　　　許有壬¶
宋養士三百年得人之盛軼唐漢而過之逺矣盛¶時忠
賢雜遝人有餘力及天命巳去人心已離有¶挺然獨出
於百萬億生民之上而欲舉其已墜續¶其巳絶使一時
天下之人後乎百世之下洞知君¶臣大義之不可廢人
心天理之未嘗泯其有功於¶名教為何如哉丞相文公
少年趠厲有經濟之志¶中為賈沮徊翔外僚其以兵入
援也大事去矣其¶付以鈞軸也降表具矣其往而議和
<pb:KR4h0081_WYG_039-10b>
也冀萬一有<md:KR4h0081_SBCK_036-9b>¶濟爾平生定力萬變不渝父母有疾雖不
可為無¶不用醫藥之理公之語公之心也是以當死不
死¶可為即為逸于淮振于海真不可為矣則惟有死¶爾
可死矣而又不死非有它也等一死爾昔則在¶巳今則
在天一旦就義視如歸焉光明俊偉俯視¶一世顧膚敏
裸將之士不知為何物也推此志也¶雖與嵩華爭髙可
也宋之亡守節不屈者有之而¶未有有為若公者事固不
可以成敗論也然則收¶宋三百年養士之功者公一人
<pb:KR4h0081_WYG_039-11a>
爾孫富為湖廣省¶檢校官始出遼陽儒學副提舉劉岳
申所為傳將<md:KR4h0081_SBCK_036-10a>¶刻之梓俾有壬序之有壬早讀吟嘯集指
南録見¶公自述甚明三十年前游京師故老能言公者
尚¶多而訝其傳之未見于世也伏讀感慨惜京師故¶老
之不及見也公之事業在天地間炳如日星自¶不容泯
而史之取信世之取法則有待于是焉若¶富也可謂能
後者巳¶
　　唐律疏義序　　　　　　　　　栁　貫
<pb:KR4h0081_WYG_039-11b>
故唐律十二篇非唐始有是律也自魏文侯以李¶悝為
師造法經六篇至漢蕭何定加三篇總謂九¶章律而律
之根荄巳見曹魏作新律十八篇晉賈<md:KR4h0081_SBCK_036-10b>¶充增損漢魏為
二十篇北齊後周或併苞其類或¶因革其名所謂十二
篇云者裁正於唐而長孫無¶忌等十九人承詔製疏勒
成一代之典防範甚詳¶節目甚簡雖總歸之唐可也盖
姬周而下文物儀¶章莫備於唐始太宗因魏徴一言遂
以寛仁制為¶出治之本中書奏讞常三覆五覆而後報
<pb:KR4h0081_WYG_039-12a>
可其不¶欲以法禁勝德化之意皦然與哀矜慎恤者同
符¶史言有司定律五百條分十二卷即篇為卷是巳¶今
定次三十卷者長孫製義疏時固巳增多義疏¶出永徽
初去貞觀應未逺其後定令刪格編式各<md:KR4h0081_SBCK_036-11a>¶隨世損益科
條無藝大扺皆原於律矣然則律雖¶定於唐而所以通
極乎人情法理之變者其可畫¶唐而遽止哉國家立經
陳紀迪徳踐猷較諸近世¶之中稽合唐制為多故凡垂
之為甲令著之為事¶比無非忠厚惻怛之所形累聖重
<pb:KR4h0081_WYG_039-12b>
光何其甚似乎¶太宗也予嘗備數禮官陪在廷末議見
吏抱成法¶寘前曰律當如是不當如彼雖辯口佞舌莫
不帖¶帖順聽無敢出一語為異及按而視之則本之唐¶
以志其常參之祖宗睿斷以傳其變非常無古非¶變無
今然而必擇乎唐者以唐之揆道得其中乗<md:KR4h0081_SBCK_036-11b>¶之則過除
之則不及過與不及其失均矣嗚呼法¶家之律猶儒者
之經五經載道以行萬世十二律¶垂法以正人心道不
可廢法豈能以獨廢哉彼謂¶除參夷連坐之罪作見知
<pb:KR4h0081_WYG_039-13a>
部主之條為蕭張控制¶天下之一術其論抑淺末矣予
何足以知之因其¶理之在人心者而竊窺之耳江西在
聲教漸濡之¶内諸學經史板本略具而律文獨闕予間
請於廉¶訪使師公曰禮刑其初一物出禮入刑之論固
將¶以制民為義而非以罔民為厲也吾欲求故唐律¶疏
義稍為正訛緝漏刋之隆興學官以庶幾追還<md:KR4h0081_SBCK_036-12a>¶時㑹讀
法之遺公儻有意乎公亟謀諸寮寀咸應¶曰諾而行省
檢校官王君長卿復以家藏善本及¶釋文纂例二書來
<pb:KR4h0081_WYG_039-13b>
相其役公欣然命出公帑所儲¶没入學租錢以供其費
踰月緒成因執筆冠篇而¶且以識公恤刑之本心無往
而不在也若曰鑄刑¶鼎作爰書以取譏于世則予豈敢¶
　　孔氏譜序　　　　　　　　　　揭傒斯¶
孔氏世家一巻其&KR0637;之在江西而顯者是為臨江¶三孔
三孔之子孫曰克巳者是為先聖五十五世¶孫繇江西
不逺三千里拜曲阜林廟且因以考訂<md:KR4h0081_SBCK_036-12b>¶其譜諜而收其
所未續者遂携之至于京師以示¶諸學孔子者傒斯得
<pb:KR4h0081_WYG_039-14a>
與觀焉於是肅然敬悚然懼¶進而告之曰凡天下之受
姓命氏未有非聖賢之¶後者也凡有尊祖敬宗之心未
有不知重其譜諜¶者也然徒知重其譜諜而不知求夫
尊祖敬宗之¶實猶無譜諜也猶非其子孫也而况孔子
之世家¶乎夫孔子魯之陪臣也去今千七百有餘歲久
天¶下至今誦其書講其道祀之以天子之禮樂戴之¶如
天地仰之如日月親之如父母者果何以致是¶乎哉衢
路庸衆尋常之人亦有不合於孔子之教<md:KR4h0081_SBCK_036-13a>¶者猶得指而
<pb:KR4h0081_WYG_039-14b>
議之而况其子孫乎其為孔氏之子¶孫亦難矣故籠天
下之陸海不足以為其富極天¶下之爵禄不足以為其
貴窮天下之奇珍異器不¶足以為其寳其可富可貴可
寳者在聞乃祖之道¶而巳凡學孔子者猶必以是為務
而况其子孫乎¶夫譜其譜者尊祖之器也道其道者尊
祖之實也¶敬之勉之勿徒抱其虚器而號於衆曰吾先
聖之¶子孫也吾懼夫有議其後者矣子其慎之¶
　　國朝名臣事略序　　　　　　　歐陽𤣥
<pb:KR4h0081_WYG_039-15a>
應奉翰林文字趙郡蘇伯修甫年弱冠即有志著<md:KR4h0081_SBCK_036-13b>¶書初
為胄子時科目未行館下士諅言詞章講誦¶既有餘暇
月筆札又富君獨博取中朝鉅公文集¶而日鈔之凡而
元臣世卿墓表家傳往往見諸編¶帙中及夫閒居紀録
師友誦說於國初以來文獻¶有足徴者彚而稡之始疏
其人若干屬以其事中¶帙挍讐櫛去而導存抉隠而蒐
逸久而成書命曰¶國朝名臣事略他日余與伯修同預
史屬從借讀¶之作而歎曰壯哉元之有國也無競由人
<pb:KR4h0081_WYG_039-15b>
乎若太¶師魯國淮安河南楚諸王公之勲伐中書令丞
相¶耶律楊史之器業宋商姚張之謀猷保定槀城東<md:KR4h0081_SBCK_036-14a>¶平
鞏昌之方略二王楊徐之辭章劉李賈趙之政¶事興元
順徳之有古良相風㢘恒山康軍國之有¶士君子操其
他臺府忠藎之臣幃幄文武之事内¶之樞機外之藩翰
班班可紀也太保少師三太史¶天人之學陵川容城名
節之特異代豈多見哉至¶於司徒文正公尊主庇民之
術所謂九原可作我¶則隨武子乎嗟夫乾坤如許大人
<pb:KR4h0081_WYG_039-16a>
才當輩出伯修¶是編未渠央也姑志余所見如是云¶
　　補正水經序　　　　　　　　　歐陽𤣥¶
金禮部郎中蔡正甫作補正水經三巻翰林應奉<md:KR4h0081_SBCK_036-14b>¶蘇君
伯修購得其書將版行之屬余敘其篇端案¶隋經籍志有
兩水經一本三卷郭璞注一本四十¶巻酈善長注善長即
道元也然皆不著撰人名氏¶唐杜佑作通典時尚見兩書
言郭璞疎略於酈注¶無所言撰人則槩未之考也舊唐志
始云郭璞作¶宋崇文總目亦不言撰人為誰但云酈注四
<pb:KR4h0081_WYG_039-16b>
十卷¶亡其五然未知兩水經之一存一亡巳見於斯時¶否
也新唐志乃謂漢桑欽作水經一云郭璞作今¶人言桑欽
者本此也崇文總目作於宋景祐與新¶書志同時又未知
新志何所據以為說也余嘗參<md:KR4h0081_SBCK_036-15a>¶訂之說者疑欽為東漢順
帝以後人以彘一縣疑¶之也今經言江水東逕永安宫南
永安宫昭烈託¶孤於孔明之地也今特著于斯又若因其
人而重¶者得非蜀漢間人所為也不寧惟是也其言北縣¶
名多曹氏置南縣名多孫氏置余又未暇一二數¶也斯則
<pb:KR4h0081_WYG_039-17a>
近代宇文氏以為經傳相淆者此說近之¶也然必作經作
傳之人定而後可分也或者又曰¶豈非欽作于前二氏附
益于其後它書或然也而¶此未必也西漢儒林傳言塗惲
授河南桑欽君長¶尚書晁氏言欽成帝時人使古有兩桑
欽則可審<md:KR4h0081_SBCK_036-15b>¶為成帝時欽則是書不當見遺於漢藝文志也
抑¶余又有疑于斯水經述作往往見於南北分裂之¶時借
曰舊唐志可據則作者南人注者北人在當¶時皆有此疆
彼界之殊又焉知其詳略異同不限¶於一時聞見之所逮
<pb:KR4h0081_WYG_039-17b>
也嗟夫古今有志之士思皇¶極之不足傷同風之無時乂
焉知其不寓深意於¶是書也然則景純也道元也正父也
是或一道也¶然以余觀正父之博洽多識其見於它著作
者盖¶有劉原父鄭漁仲之風中州士之巨擘也是書雖¶因
宇文氏之感發而有以正蜀版遷就之失其詳<md:KR4h0081_SBCK_036-16a>¶於趙代間
水此固景純之所難若江自尋陽以北¶吳松以東則又能
使道元之無遺恨者也伯修生¶車書混一之代身為史官年
學俱富於金人放失¶舊聞多所收攬而是書又有關於職
<pb:KR4h0081_WYG_039-18a>
方之大者故¶余亦願附著其說焉而不自知其妄也¶
　　忠史序　　　　　　　　　　　歐陽𤣥¶
忠也者盡巳之名也天以事物當然之理賦於人¶人盡
其所當然者而無憾焉是之謂忠今語人曰¶臣事君以
忠與忠恕之忠同則莫不駭然以為非¶而實然也或曰
臣盡臣道於君忠矣子盡子道於<md:KR4h0081_SBCK_036-16b>¶父何獨曰孝乎曰不
然也禮記所為内盡於已而¶外順於道忠臣以事其君
孝子以事其親其本一¶也此即吾說也然則上盡其所
<pb:KR4h0081_WYG_039-18b>
當然於其下其名¶曰何曰盡有不敢不勉之義上下之
間必有别也¶故盡之對為推推即恕矣程子嘗謂忠恕
一也事¶上之道莫若忠使下之道莫若恕後儒疑之未
喻¶此也人生而靜動與物接即有盡巳不盡巳二者¶出
乎其間識者知其然固無一息而非吾效忠之¶時也是
道也所以事君所以事天詩曰昊天曰明¶及爾出王昊
天曰旦及爾游衍亶其嚴乎番易楊<md:KR4h0081_SBCK_036-17a>¶𤣥翁有見於此久
矣大父通守在軒先生當宋季居¶官守以直聞遇國難
<pb:KR4h0081_WYG_039-19a>
以死節著𤣥翁慨慕先志作忠史¶十餘年成書於是上
下數千年臣子大義粲然畢¶具微而一言一行茍無愧
於盡巳者悉録之又微¶而裔夷小邦婦人女子之操不
遺也又極而心跡¶形似之間皆有以覈其實是非枉直
瞭然不謬於¶古人何其至公而當也嗚呼自忠之為說
不明士¶大夫平居無涵養省察之功莅事無鞠躬盡瘁
之¶志立朝無直言敢諫之風至於臨難死節能保其¶必
然也耶嗚呼宇宙間此道明即天地變化草木<md:KR4h0081_SBCK_036-17b>¶蕃不明
<pb:KR4h0081_WYG_039-19b>
即天地閉賢人隠甚可畏也余為國子博¶士時職當校
獻書既表章之猶懼𤣥翁著書之志¶未白也故述忠說
於斯嗚呼是書果行於世也夫¶書之幸也夫世之幸也
夫¶
　　送曲阜廟學管勾簡君序　　　　歐陽𤣥¶
曏余讀魯相置孔子廟史碑載司徒臣雄司空臣¶戒言
魯相瑛書稱孔子廟褒成侯四時來祠事已¶即去廟有
禮器無常人掌領請置百石卒史一人¶典守之謹問太
<pb:KR4h0081_WYG_039-20a>
常祠曹掾辭對故事辟雍祠先聖¶太宰太祝各一人備
爵太常丞監牛羊豕河南<md:KR4h0081_SBCK_036-18a>¶尹米大司農給請許瑛言置
制可此元嘉中事也¶它書考之雄吴雄戒趙□瑛乙瑛
獨始置史闕姓¶名余頃代匱國子博士中春秋祠上丁
中書奉¶上命代祀御史二人糾儀物禮部主符戸部器
皿兵¶部車工部㡩幄光禄醴齊宣徽兎鹿脯脩留守烜¶
燎薌宗正卒徒大興尹粢盛犧牲事眎古加詳禮¶器則
常置管勾一人司其事實與百石史同方是¶時衍聖公
<pb:KR4h0081_WYG_039-20b>
言曲阜祠事放辟雍獨器服無常職請¶用辟雍故事置
管勾中書集賢吏禮部冑監往復¶諮問凡數年始決於
是朝士大夫合辭薦蜀士簡<md:KR4h0081_SBCK_036-18b>¶君當其選又詩以送之夫
衍聖古褒成在漢褒成¶無所言賴相發其端歴三公訪
曲臺援成均禮器¶始有常官然則是職豈輕也哉漢史
初置如是其¶難其人亦必慎選惜逸其姓名今簡君學
賅而周¶行篤而惠既幸居是職之始又幸託姓名於一
時¶名士大夫之詩文異時並漢碑以傳豈偶然哉抑¶余
<pb:KR4h0081_WYG_039-21a>
又有感焉昔者商有天下三十世為周周二十¶三世孔
子生其間千有餘歲矣孔子蚤年孟僖子¶屬其子曰聖
人之後也爾必往學禮此聖聖成湯¶也以今距孔子較
之周末距湯歲不甚相絶也湯<md:KR4h0081_SBCK_036-19a>¶之澤未必如今日夫子
之盛也子開之宋降而孔¶父之魯其世系又未必今日
之世有爵邑也雖生¶民以來之有無斷可識也而今有
為僖子言者世¶不以為迂乎夫何一禮器之職於故宫
古今設置¶之難其曹府事例有若合符者而獨人心士
<pb:KR4h0081_WYG_039-21b>
習之¶厚薄去古也逺甚果何自而然乎余於其所甚同¶
者既詳敘之其所甚異深致余意為孔氏後人為¶當世
學禮者簡君願為我敬告之而益以自厚也¶
　　送張文琰序　　　　　　　　　謝　端¶
太上皇帝舊勞于外其潛邸在建鄴江南行御史<md:KR4h0081_SBCK_036-19b>¶臺理
所也凡官府所治與小民俗尚淑均奇衺靡¶不具知既
正位宸極以繩愆糾繆所職尤重風紀¶之選故多上所
自擇大夫中丞有所拔用亦必其¶人然後敢舉而應奉
<pb:KR4h0081_WYG_039-22a>
翰林文字張君文琰亦以選¶為山東道肅政亷訪司經
歴應奉七品官清華優¶佚編摩論譔之餘例三日始一
集集則自待制以¶下相與雜坐吟嘯竢官長至升堂一
揖而退才逾¶月即受俸以歸為經歴繁勞異是矣經歴
而上大¶官八人其同僚二人吏十六人書手又不在焉
吏¶之治辦與否皆總於經歴經歴固為之長又吏所<md:KR4h0081_SBCK_036-20a>¶師
也日始出即入幕府督吏書手分曹局治文書¶凡一司
庶務與分司出按部郡邑行事有疑不決¶官吏受賄及
<pb:KR4h0081_WYG_039-22b>
稽違當殿降訊治民獄辭兩造當論¶報案既成吏持來前
求予奪可否經歴為之析疑¶似平向背竄易審定乃署
以界吏得其情又不戾¶於律始可信大官服僚佐而吏
亦不得一揺手以¶輕重法其居是職必昔之嘗有事於
珥筆以事上¶官者自謂優為之洎至其屬亦翕然低首
仰靣相¶師尊今顧不以予彼而予文琰薦者盖必有以
取¶之仕可行巳莫風紀若儒者之效不白於世久矣<md:KR4h0081_SBCK_036-20b>¶重
遲迂懦人率以是詆姍我及有能自樹立脱去¶故習軒
<pb:KR4h0081_WYG_039-23a>
豁特達則彼固將駴且敬異焉之二者吾¶將以文琰是
行&KR0114;之也天厯己巳正月既望翰林¶修撰謝端敘¶
　　太常集禮槀序　　　　　　　　李好文¶
太常集禮槀為編帙者郊祀九社稷三宗廟二十¶有一
輿服二樂七諸神祀三諸臣請謚及官制因¶革典籍録
六合五十一巻事覈文直彚雜出而易¶見盖太常之實
録也太常典三禮主羣祀凡禮樂¶之事皆自出焉國家
論議制作之原郊社宗廟縁<md:KR4h0081_SBCK_036-21a>¶祀之制山川百神秩序之
<pb:KR4h0081_WYG_039-23b>
典諸臣節惠易名之實¶不知其故可乎洪惟聖朝天造
之始金革方載文¶德未遑我¶太宗皇帝戡金五年嵗在
戊戌時中原甫定則巳¶命孔子之孫元措訪求前代禮
樂將以文萬世太¶平之治¶憲宗皇帝二年壬子時則有
日月之祀伏觀當時¶羣臣奏對之際上問禮樂自何始
左右對以堯舜¶則其立神基肇人極丕謨睿略固巳宏
逺矣¶世祖皇帝中統之初建宗廟立太常討論述作庶<md:KR4h0081_SBCK_036-21b>¶越古昔至元之治遂光前烈¶成宗皇帝肇立郊丘¶武宗
<pb:KR4h0081_WYG_039-24a>
皇帝躬行祼享¶英宗皇帝廣太室定昭穆御衮冕鹵簿
修四時之¶祀列聖相承歲増月輯典章文物煥然畢備
矣百¶年以來事皆屬之有司寄諸簡牘歲月既久不無¶
散逸故由之者或不知其本論之者或失於其初¶闊略
戾舛頗違於舊泰定丁夘秋好文備員愽士¶深慨其故
既而僉太常禮儀院事富珠哩公繼至¶從而倡率之遂
暨一二同志蒐羅比校訪殘脫究<md:KR4h0081_SBCK_036-22a>¶訛略其不敢遽易者
亦皆論疏其下事雖不能無¶遺以耳目所及顧巳獲其
<pb:KR4h0081_WYG_039-24b>
七八越二嵗書成名之¶曰大元太常集禮槀嗚呼一代之
治必有一代之¶文綱常典則天秩人紀豈易言哉然事
不可以無¶述言不可以無綂與其具於臨時孰若求之
載籍¶與其習而不察孰若信而有徴此裒集之有編而¶
不敢後者也曰槀者固將有所待焉他日鴻儒碩¶筆承
詔討論成一代之大典則亦未必無取天厯¶二年秋七
月丙辰朔承務郎太常博士李好文序<md:KR4h0081_SBCK_036-22b>¶　元文類卷三十六
