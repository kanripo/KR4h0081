# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:19.310780
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB04n0204-026國朝文類-卷第二十六.
<pb:KR4h0081_SBCK_026-1a>¶
國朝文𩔖卷第二十六¶
　碑文¶
　　髙昌王世勲碑　虞集¶
至順二年九月某日¶
皇帝若曰予有世臣帖睦兒補化自其先舉全國¶
以歸我¶
太祖皇帝寔賛興運勲在&KR0576;府名著属籍世纉令¶
德以勱相我國家至帖睦兒補化佐朕理天下爲¶
丞相爲御史大夫文武忠孝厥績懋焉昔其父葬¶
永昌大夫徃上冢其伐石樹碑而命國史著文而¶
<pb:KR4h0081_SBCK_026-1b>¶
刻焉臣集頓首受　詔退而考諸髙昌王世家蓋¶
畏吾而之地有和林山二水出焉曰秃忽刺曰薛¶
靈哥一夕有天光降于樹在兩河之間國人即而¶
候之樹生癭&KR0002;人妊身然自是光恒見者越九月¶
又十日而癭裂得嬰児五収養之其最穉者曰卜¶
古可罕旣壯遂能有其民人土田而爲之君長傳¶
三十餘君是爲玉倫的斤數與唐人相攻戰乆之¶
乃議和親以息民而罷兵於是唐以金蓮公主妻¶
的斤之子葛勵的斤居和林别力跛力荅言婦所¶
居山也又有山曰天哥里干荅哈言天靈山也南¶
<pb:KR4h0081_SBCK_026-2a>¶
有石山曰胡力荅哈言福山也唐使與相地者至¶
其國曰和林之盛彊以有此山盍壞其山以弱之¶
乃告諸的斤曰旣爲㛰婣將有求於爾其與之乎¶
福山之石於上國無所用而唐人願見遂與之石¶
大不能動唐人使烈而焚之沃以醇酢碎石而輦¶
去國中鳥獸爲之悲號後七日玉倫的斤薨自是¶
國多灾異民弗安居傳位者數亡乃遷諸交州而¶
居焉交州今火州也統别失八里之地北至阿术¶
河南接酒泉東至兀敦甲石哈西臨西畨凡居是¶
者百七十餘載而我　太祖皇帝龍飛於朔漠當¶
<pb:KR4h0081_SBCK_026-2b>¶
是時巴而术阿而忒的斤亦都護在位亦都護者¶
其國主號也知天命之有歸舉國入朝　太祖嘉¶
之妻以公主曰也立安敦待以子道列諸第五與¶
者必那演征罕勉力鎻潭回回等國將部曲萬人¶
以先啔行紀律嚴明所向克捷又從　太祖征你¶
沙&KR0114;里征河西皆有大功薨次子玉古倫赤的斤¶
嗣爲亦都護玉古倫赤的斤薨子馬木刺的斤嗣¶
爲亦都護將探馬軍萬人從　憲宗皇帝伐宋合¶
州攻釣魚山有功還軍火州薨至元三年　世祖¶
皇帝命其子火赤哈児的斤嗣爲亦都護海都帖¶
<pb:KR4h0081_SBCK_026-3a>¶
木迭兒之亂畏吾而之民遭難解散於是有㫖命¶
亦都護収而撫之其民人在宗王近戚之境者悉¶
遣還其部始克安輯十二年都哇&KR0114;思巴等率兵¶
十二萬圍火州&KR0045;言曰阿只&KR0123;奥魯只諸王以三¶
十萬之衆猶不能抗我而自潰爾敢以孤城嬰吾¶
鋒乎亦都護曰吾聞忠臣不事二主且吾生以此¶
城爲家死以此城爲墓終不能爾從城受圍六月¶
不解都哇系矢以書射城中曰我亦　太祖皇帝¶
諸孫何以不我歸且爾祖甞尚主矣爾能以女歸¶
我我則休兵不然則亟攻爾其民相與言曰城中¶
<pb:KR4h0081_SBCK_026-3b>¶
食且盡力巳困都哇攻之不止則淪胥而亡亦都¶
護曰吾豈惜一女而不以救民命乎然吾終不能¶
與之相面也以其女也立亦黒迷失别&KR0123;厚載以¶
茵引繩墜諸城下而與之都哇解去其後入朝¶
上嘉其功錫以重賞妻以公主曰巴巴哈児¶
定宗皇帝之女也又賜寳鈔十二萬定以賑其民¶
還鎭火州屯於州南哈密力之地兵力尚寡北方¶
軍猝至大戰力盡遂死之子紐林的斤方㓜詣闕¶
請兵北征以復父讎　上壯其志賜金幣鉅萬妻¶
以公主曰不魯罕　太宗皇帝之孫女也主薨又¶
<pb:KR4h0081_SBCK_026-4a>¶
尚其妹曰八卜义公主有㫖師出河西候與北征¶
大軍齊發遂留永昌焉㑹吐蕃脫思麻作亂詔以¶
榮禄大夫平章政事領本部探馬等軍萬人鎭吐¶
番宣慰司威德明信賊用歛跡其民以安¶
武宗皇帝召還嗣爲亦都護賜之金印復署其部¶
押西護司之官　仁宗皇帝始稽故實封爲髙昌¶
王别以金印賜之設王𫝊之官其王印行諸内郡¶
亦都護之印則行諸畏吾而之境八卜义公主薨¶
尚公主曰兀刺眞安西王阿難荅之女也領兵火¶
州復立畏吾児城池延祐五年十一月廿一日薨¶
<pb:KR4h0081_SBCK_026-4b>¶
子二人長曰帖睦児補化次曰籛吉皆八卜义公¶
主出也帖睦児補化大德中尚公主曰朶児只思¶
蠻濶端太子孫女也至大中從父入覲備宿衛又¶
事　皇太后於東朝拜中奉大夫大都護陞資善¶
大夫又以資善出爲鞏昌等處都㧾帥逹魯花赤¶
奔父䘮於永昌請以王爵讓其叔父欽察台不&KR0098;¶
嗣爲亦都護髙昌王至治中與喃答失里同領甘¶
肅諸軍且治其部泰定中召還與寛徹不花威順¶
王買奴宣靖王濶不花靖安王分鎭襄陽尋拜開¶
府儀同三司湖廣行省平章政事　今上皇帝歸¶
<pb:KR4h0081_SBCK_026-5a>¶
正大統召之至汴以左丞相留鎭旋趣至京師戮¶
力削平大難鎭湖廣時左轄相&KR0945;而害政人所弗¶
堪至是有㫖執而僇之乃更爲申捄於　上曰是¶
誠有罪然不至死再三言之得釋其不念舊惡以¶
德量賛襄𩔖如此天暦元年十月拜開府儀同三¶
司上柱國録軍國重事知樞密院事明年正月以¶
舊官勲封拜中書左丞相三月加太子詹事十月¶
拜御史大夫大夫之拜左相也追念先王之遺意¶
讓其弟籛&KR0123;嗣爲亦都護髙昌王臣惟髙昌祖之¶
所自出事甚神異其子孫相傳數十代至于今克¶
<pb:KR4h0081_SBCK_026-5b>¶
治其土豈偶然哉火赤哈児的斤百戰以從王事¶
&KR0162;骨&KR0079;以救其民後卒死之其節義卓然如此至¶
其子與孫再世三王盛德之報也大夫世胄貴王¶
清愼自持戸庭之間動中禮法平易以近民正巳¶
以肅物仁義之功沛如也及其臨大政決大議憂¶
深思逺而聲容凝重&KR0002;泰山然用能彌綸大經以¶
佐成雍熈之盛所謂社稷之臣也哉表其碑曰世¶
勲爲冝敢再拜系之以詩曰¶
維皇¶
太祖建極定&KR0022;知幾先徠偉兹髙昌列圖率賦寳¶
<pb:KR4h0081_SBCK_026-6a>¶
玉重器稽首受命以表誠至　太祖曰嘻天啓爾¶
衷有附匪䟽以究爾功櫜鞬介胄十千維旅以從¶
四征斥廣疆宇從我王事靡解朝夕&KR0022;之世臣食¶
其舊邑舊邑髙敞介乎強藩爲㬥突來䖍劉以殘¶
保障扞城我禦我備敵爲弗順我死無貳崇墉言¶
言㓂來寔繁力殫守堅責我師昬有齊季女出女¶
紓難義有絶愛　皇用咨歎㓂退民完　天子&KR0099;¶
之輦帛載金悴斯漑之城郭室家旣還旣復庶其¶
寧我　皇錫之福于廬于處狂嚚掎之矢盡衆殱¶
執節死之維時賢嗣泣血入告請揚天威以報無¶
<pb:KR4h0081_SBCK_026-6b>¶
道　天子壯之俾軍于西撫爾民人授之鼓鼙有¶
嚚西羌弗靖以撓移節往治旋就馴擾　武皇纉¶
武睠爾舊服節旄印綬仍護其屬乃稽王封在時¶
仁宗旂纛舒舒刻章以庸廼即永昌幕府斯建將¶
星宵隕亦旣即逺宰木隂隂閱歴&KR0010;時顧瞻徘&KR0422;¶
&KR0022;人之思大夫嗣德克敬以讓三命彌恭世爵用¶
享佩玉瓊琚靖共以居躬行孝嚴服御不渝肅肅¶
雝雝有察有容親親尊尊&KR0098;德&KR0098;功　天子還歸¶
大義攸正大夫在行民信以定旣安旣寧治乆告¶
成大夫司憲百度孔明衮裳赤舄進見退息儆于¶
<pb:KR4h0081_SBCK_026-7a>¶
無虞匪泰伊惕大夫申申明哲以孚嘘欷有懷永¶
昌之墟　天子有詔大夫省墓勒文載碑世勲是¶
祚維王孫子永言思之豈惟子孫百辟其儀之¶
　　句容郡王世績碑　虞集¶
國家治平之業所以尊安而乆固者禮樂刑政一¶
本於朝廷而執干戈以衛社稷於四境之外者則¶
亦必有桓毅過人之勇直亮不囬之節以兼爪牙¶
腹心之任而又世世祖父子孫相承一志然後可¶
以内爲天子之所信𠋣外爲强敵之所懾服故處¶
常則有不可犯之𫝑遭變則建非常之功嗚呼其¶
<pb:KR4h0081_SBCK_026-7b>¶
所𨵿係豈輕也哉天暦元年　皇帝撥亂反正以¶
太平王右丞相燕帖木児有建謀力戰之功思其¶
祖父之績乃敕史臣製文紀事勒諸貞石以示不¶
朽焉謹按欽察之先武平北折連川按答罕山部¶
族也後遷西北即玉黎北里之山居焉土風剛悍¶
其人勇而善戰自曲年者乃號其國人曰欽察爲¶
之主而統之曲年生唆末納唆末納生亦訥思¶
太祖皇帝征蔑乞思火都火都奔亦訥思遣使諭¶
取之弗從及我師西征亦訥思老不能理其國歳¶
丁酉亦訥思之子忽魯速蠻自歸於　太宗而¶
<pb:KR4h0081_SBCK_026-8a>¶
憲宗受命帥師已及其國忽魯速蠻之子班都察¶
舉族來歸從討蔑乞思有功¶
世祖皇帝西征大理南取宋其種人以强勇見信¶
用掌芻牧之事奉馬湩以供玉食馬湩尚黒者國¶
人謂黒爲哈刺故别號其人曰哈刺赤日見親近¶
妻以哈納郡王之女弟訥論中統&KR0004;元討阿里卜¶
哥之亂班都察與其子土土哈皆有功班都察卒¶
土土哈領其父事是爲勾容郡武毅王海都之叛¶
皇子北平王帥諸王之師鎭祖宗興龍之故地至¶
元十四年叛王脫脫木失列&KR0123;入㓂諸部曲見掠¶
<pb:KR4h0081_SBCK_026-8b>¶
先朝大武帳亡焉土土哈王憤之誓請決戰三月¶
敗其將朶兒赤延於納蘭不刺以所掠諸部還四¶
月只兒瓦䚟搆亂應昌脫脫木以兵應之與我軍¶
遇將決戰先得其斥候數十脫脫木懼而引去遂¶
滅只兒瓦䚟六月逐其兵於秃刺河八月又敗之¶
斡歡河得所亡大帳還諸部之衆於北平我師北¶
伐詔率欽察驍&KR0016;千人以從十五年正月追失列¶
&KR0123;踰金山擒扎忽台以獻又敗寛赤哥等軍俘獲¶
甚衆冬入朝召至榻前親慰勞之賜以白金百兩¶
海東白鶻一國家侍内宴者毎宴必各有衣冠其¶
<pb:KR4h0081_SBCK_026-9a>¶
制如一謂之只孫悉以賜之且有詔曰祖宗武帳¶
非人臣所得御卿能歸之故以與卿軍中宴諸帥¶
則設之欽察人爲民户及𨽻諸王者别籍之户給¶
鈔二千貫歳給粟帛擇其材者備禁衛十九年拜¶
昭勇大將軍同知太僕院事明年改同知衛尉院¶
事領羣牧司事給霸州文安縣田四百頃命哈刺¶
赤屯田益以亡宋新附軍八百二十一年賜金虎¶
符以河南等路蒙古軍子弟四千六百𨽻之二十¶
二年拜鎮國上將軍樞宻副使二十三年置欽察¶
衛遂兼其親軍都指揮使聽以族人將吏備官属¶
<pb:KR4h0081_SBCK_026-9b>¶
六月海都兵入㓂奉詔與大將朶児朶懷禦之二¶
十四年諸王乃顔叛於東藩隂遣使來結也不干¶
勝刺哈王𫉬諜者得其情密以聞諸朝請召勝刺¶
哈以離之他日勝刺哈爲宴㑹邀二大將朶兒朶¶
懷將徃王曰事不可測遂不徃勝刺哈計不得行¶
未㡬有詔召勝刺哈王曰此東藩之人由東道是¶
其欲也將不可制言於北安王命之西行或言也¶
不干將反者軍吏請奏而圖之王曰不可緩也身¶
爲先驅引大兵前窮晝夜之力渡秃兀刺河與也¶
不干戰大敗之　世祖方親征聞之詔王沿河而¶
<pb:KR4h0081_SBCK_026-10a>¶
行盡収其餘黨以還道遇也鐵哥其軍萬&KR0016;擊走¶
之大獲乃顔畜牧俘畔王哈児魯等獻之康里欽¶
察之人先𨽻諸叛王者悉來歸置哈刺魯萬戸府¶
是歳王子創兀兒奉詔從太師月兒律在軍戰於¶
百搭山有功拜昭勇大將軍左衛親軍都指揮使¶
佩金虎符出則&KR0013;堅執銳以率虎羆之士入則操¶
刀匕以事割烹執甖杓以進湩飲親幸委任巳見¶
如此時　成宗方撫軍詔以王從十一月征乃顔¶
餘黨於哈刺誅兀逹海盡降其衆二十五年也只¶
里王爲叛王火魯哈孫所攻甚急五月王從¶
<pb:KR4h0081_SBCK_026-10b>¶
成宗移師援之敗諸兀魯&KR0069;還至哈刺温山夜渡¶
貴列河敗叛王哈丹之軍盡得遼左諸部置東路¶
萬戸府以鎭之也只里有女弟塔倫遂以妻王二¶
十六年海都軍叛金山抵杭海嶺皇孫𣈆王帥兵¶
禦之敵先據險我師不利王獨以其軍䧟陣入戰¶
翼𣈆王出明日追&KR0016;大至伏兵殿之七月　世祖¶
親廵北邊召見王慰之曰昔　太祖與其臣之同¶
患難者飲班术河之水以記功今日之事何愧昔¶
人卿其勉之海都等戰旣數敗又知　上親征遂¶
引兵去車駕還都大宴　上謂王曰朔方人來聞¶
<pb:KR4h0081_SBCK_026-11a>¶
海都言戰者人人如土土哈吾屬何所容身哉論¶
功行賞先欽察之士以建康廬饒舊籍租尸千爲¶
哈刺赤户又以俘𫉬之戸千七百賜之官一子以¶
督賦而創兀兒在宿衛亦帥其軍扈從至於和林¶
兀卑思之山拜昭武大將軍欽察親軍都指揮使¶
左衛親軍都指揮使兼太僕少卿二十八年王奏¶
哈刺赤之軍數巳盈萬足以備用詔賜珠帽珠衣¶
玉帶金帶名鶻縑素萬匹帥其人北獵漢塔海邊¶
㓂聞之不敢動二十九年掠地金山虜海都之户¶
三千有詔進取乞里吉思眀年春次欠河冰行數¶
<pb:KR4h0081_SBCK_026-11b>¶
日盡取其衆留兵鎮之奏功拜龍虎衛上將軍賜¶
行樞密院印海都聞之領兵至欠河又敗之擒其¶
將孛羅察　成宗皇帝即位詔之曰北邊事重其¶
免㑹朝賜白金五百兩冬召入朝有加賜别賜其¶
軍士鈔一千二百萬元貞元年春還守北邊三年¶
秋諸王從海都者皆來降邊民驚動王帥兵金山¶
之玉龍海備之資饋畢給民用不擾親導岳木忽¶
等王以朝　上解御衣以賜大德元年拜銀青榮¶
禄大夫上柱國同知樞密院事欽察親軍都指揮¶
使如故還邊二月至宣德府薨年六十一是年有¶
<pb:KR4h0081_SBCK_026-12a>¶
詔創兀兒世其父官領北征諸軍後亦封句容郡¶
王王帥師踰金山攻八隣之地八隣之南有大河¶
曰荅魯忽其將帖良臺阻水而軍伐木柵岸以自¶
庇士皆下馬跪坐持弓矢以待我軍矢不能及馬¶
不可進王即命吹銅角舉軍大呼聲振林野坐士¶
不知所爲争起就馬王麾師畢渡湧水泊岸木柵¶
漂散因奮師馳擊五十里而後止盡得其人馬廬¶
帳還次阿雷河與孛伯㧞都之軍相遇孛伯㧞都¶
者海都所遣援八隣者也阿雷之上有山甚髙孛¶
伯陣焉山髙峻馬不利於下馳急麾軍渡河䠞之¶
<pb:KR4h0081_SBCK_026-12b>¶
孛伯馬下坂多顚躓急擊敗之追奔三十餘里孛¶
伯僅以身免二年北邊諸王都哇徹徹秃等潜師¶
急至襲我火児哈秃之地火児哈秃亦有山甚髙¶
其師來據之王選勇而能歩者持挺刄四面上奮¶
擊盡覆其軍歛遁者無幾三年入朝　上解衣賜¶
慰勞優渥拜鎭國上將軍僉樞密院事欽察親軍¶
都指揮使左衛親軍都指揮使太僕少卿還邊是¶
時　武宗在潜邸領軍朔方軍事必諮於王及戰¶
王常爲先付託甚重四年秋畔王秃麥翰魯思等¶
犯邊王迎敵於濶客之地及其未陣王以其軍直¶
<pb:KR4h0081_SBCK_026-13a>¶
搏之敵不能支逐之踰金山乃還五年海都之兵¶
又越金山而南止於鐵堅古山因髙以自保王以¶
其軍馳當之旣得平原地便於戰乃并力攻之敵¶
又敗績戰之三日都哇之兵西至與我大軍相持¶
於兀兒秃之地王又獨以其精銳馳入其陣戈甲¶
戞擊塵血飛濺轉旋三周所殺不可勝計而都哇¶
之兵㡬盡　武皇親見之曰力戰未有如此者事¶
聞上使御史大夫秃赤知樞密院事塔刺海也¶
可扎魯火赤秃忽魯即赤納思之地聚諸王軍將¶
問戰勝功狀於是親王以下至於諸軍咸以爲王¶
<pb:KR4h0081_SBCK_026-13b>¶
功第一無異辭於是　武皇命王尚雅忽秃楚王¶
公主察吉児賞以尚衣貂裘使者以功簿奏¶
上出御衣遣使臨賜之詔曰邊圉事重少留鎭之七¶
年秋入朝　上親喻之曰自卿在邊累建大功事¶
蹟昭著周飾卿身以兼金猶不足以盡朕意遂賜¶
御衣一黄金百兩白金五百兩鈔十萬貫拜驃&KR0016;¶
衛上將軍樞宻副使欽察親軍都指揮使左衛親¶
軍都指揮使太僕少卿賜其親軍萬人鈔四千萬¶
貫九年都哇察八児明里帖木児等諸王相聚而¶
謀曰昔　太祖艱難以成帝業奄有天下我子孫¶
<pb:KR4h0081_SBCK_026-14a>¶
乃弗克靖以安享其成連年動兵相殘殺是自傷¶
祖宗之業也今撫軍鎭邊者吾　丗祖之嫡孫也¶
吾與誰家争哉且前與土土哈戰旣累不勝今與¶
其子創兀児戰又無一功惟天惟　祖宗意可見¶
矣不&KR0002;遣使請命罷兵通一家好使吾士民老者¶
得其養少者得其長傷殘疲憊者得其休息焉則¶
亦無&KR0018;太祖之所望於子孫者矣使至　上&KR0055;然之¶
於是明里帖木兒等罷兵入朝特爲置驛以通徃來十¶
年拜榮禄大夫同知樞宻院事尋拜光禄大夫知樞宻¶
院事欽察左衛指揮太僕少卿皆如故從　武皇於渾¶
<pb:KR4h0081_SBCK_026-14b>¶
麻出之海上　成宗崩訃至入告　武皇曰殿下親¶
丗祖之嫡孫以　先帝之命居祖宗之故地以鎭¶
撫朔方且十餘年矣海都約木忽児明里帖木児¶
自　世祖時各爲叛亂今皆來歸前後叛亡俘虜¶
悉復其舊皆殿下之威靈也臣先父土土哈受知¶
丗祖恩深義重臣之種人强勇精銳臣父子用之¶
無戰不克殿下急冝歸定大業以副天下之望臣¶
請率其衆備驂乗之士　武皇納其&KR0003;即日南邁¶
五月逹上都　武宗皇帝即位賜王尚服七黃金¶
五百兩白金五千兩鈔二十五萬貫　先帝所御¶
<pb:KR4h0081_SBCK_026-15a>¶
大武帳一秋拜平章政事仍兼樞密欽察左衛太¶
僕還邊冬加封榮國公授銀印出制辭以命之至¶
大二年入朝封句容郡王賜金印一黃金二百五¶
十兩白金一千五百兩鈔一萬貫上曰　丗祖¶
征大理時所御武帳及所服珠寳之衣今以賜卿¶
其勿辭翌日又以　丗祖所乗安輿賜王　上曰¶
以卿有足疾故賜比王叩頭泣涕固辭而言曰¶
丗祖所御之帳所服之衣固非臣所敢當而乗輿¶
尤非所宜蒙也貪寵過當臣實不敢　上顧左右¶
曰他人不知辭此别命有司置馬轎賜之俾得乗¶
<pb:KR4h0081_SBCK_026-15b>¶
至殿門下　仁宗在東宫有衣帽金寳之賜還邊¶
仁宗皇帝即位入朝特授光禄大夫平章政事知¶
樞宻院事欽察親軍都指揮使左衛親軍都指揮¶
使太僕少卿延祐元年也先不花等諸王復叛亦¶
忒海迷失之地王方接戰有敵將一人以㦸入陣¶
刺王者王擗其㦸揮大斧碎其首血髓淋漓殞於¶
馬首乗𫝑奮擊大破之二年與也先不花之將也¶
不干忽都帖木兒戰麥干之地轉殺周匝追出其¶
境鐡門𨵿秋又敗其大軍扎亦兒之地　上聞之¶
遣使睗勞有加四年　上念王之功而憫其老也¶
<pb:KR4h0081_SBCK_026-16a>¶
召之命商議中書省事知樞密院事毎見必賜坐¶
上食必賜食待之以宗室親王之禮王常曰老臣¶
受朝廷之賜厚矣吾子孫不以死報國可乎至治¶
二年薨年六十三臣聞古之言將者曰謀與勇惟¶
王父子沉機大略固不可測而其軍堅悍慓疾有¶
所攻戰應聲而起神變倐忽奮無廽顧智者不暇¶
慮勇者不及舉而已敗衂無餘矣此其所以致勝¶
也而又數世之傳一軍之士同禀忠義而不變同¶
赴忠難而不辭此其成大功享大名而膺國家之¶
深信異寵者歟謹按王丗家忽魯速蠻贈推忠効¶
<pb:KR4h0081_SBCK_026-16b>¶
順功臣金紫光禄大夫司徒柱國句容郡王謚剛¶
毅妻帖古該句容郡王夫人班都察贈推誠宣力¶
保義功臣太尉開府儀同三司上柱國句容郡王¶
謚忠定妻秃倫察句容郡王夫人土土哈贈宣忠¶
定逺佐運功臣太尉開府儀同三司句容郡王謚¶
武毅妻曰太塔你扎只刺真也曰兀買八里真也¶
曰囊加真瓮&KR0123;刺真也曰阿八倫瓮&KR0123;刺真也曰¶
塔倫也只里王女弟也皆封句容郡王夫人子八¶
人長曰塔察兒定逺大將軍北庭元帥次曰太不¶
花御位下博児赤三曰創兀兒四曰别里不花武¶
<pb:KR4h0081_SBCK_026-17a>¶
畧將軍欽察親軍千戸五曰帖木兒不花武德將¶
軍建康廬饒等處哈刺赤戸逹魯花赤六曰歡差¶
武畧將軍欽察親軍千戸七曰岳里帖木兒武德¶
將軍僉武衛親軍都指揮使司兼大都屯田事八¶
曰斷古魯班昭勇大將軍欽察親軍都指揮使創¶
兀兒之妻察&KR0123;兒公主楚王女也曰也先帖你塔¶
塔兒眞也曰也仙忽都魯宗室也只里女弟曰哈¶
刺眞塔塔兒眞也子七人長曰小雲失不花武畧¶
將軍欽察親軍千戸蚤卒次曰燕赤不花資德大¶
夫大司農卿三曰燕帖木兒太平王荅刺罕右丞¶
<pb:KR4h0081_SBCK_026-17b>¶
相四曰撒敦榮禄大夫宣徽院使五曰燕秃哈兒¶
䦨遺少&KR0101;蚤卒六曰荅里太禧宗禋院使七曰潑¶
皮䍐㓜卒女四人長曰忙哥台適失秃兒駙馬弟¶
太忽秃魯次曰完澤台適相哥八刺王三曰訥只¶
罕適沙藍朶兒只王四曰月魯帖你適阿魯&KR0069;帖¶
木児王臣集拜手稽首而作銘曰¶
維皇¶
太祖受天眀命龍旗建斿神旅用振雲雷險屯盤¶
桓奮興邇伐逺攻羣方畏懲旣定大業以遺子孫¶
分地有疆羅絡森峙維支之彊宗于本根孰披則¶
<pb:KR4h0081_SBCK_026-18a>¶
離孰固以存赫赫　世祖大集厥成天覆日臨無¶
徃不庭顧兹臣庶嚮属無外天未悔禍屬近而悖¶
挺爲暴彊弄兵嬉狂弗念弗懷勞我父兄我無藏¶
怒徃正迷德維時虎臣無禦不克虎臣維何欽察¶
丗家克長克君爲國爪牙相厥種人均勇同悍爾¶
蒐爾帥累百盈萬牧則善芻飲湩孔&KR0254;袵金以居¶
鳴箾以趨鳴箾咽咽壯士心折卷甲齊驅千憤一¶
吷孰爲叛夫于旅于廬王先伐謀隨以勦屠勿取¶
寜止不虞奄至潰不暇奔況及闘死父子百戰從¶
於宗藩或拔或援我圉永完天不與畔思禍知悔¶
<pb:KR4h0081_SBCK_026-18b>¶
力困于外心服于内來言來歸矢辭大同洒濯拜¶
稽以朝　成宗王護其來徒御不驚肅肅邊人同¶
我太平桓桓　武皇實善將將定䇿驂乗王猷用¶
壯紀功則隆論賞則豐　帝胄作嬪五世王封世¶
忠丗勇列聖所使千載之傳國有信史句容之墟¶
接于太平今王之疆　天子所營其功非常報亦¶
殊特勒勲北郊昭示萬國¶
　　太師太平王定䇿元勲之碑　馬祖常¶
皇帝御興聖殿制詔中書省臣曰惟太師太平王¶
中書右丞相臣燕帖木兒以忠孝世臣戴予中興¶
<pb:KR4h0081_SBCK_026-19a>¶
功在社稷其令臣祖常文於碑以昭示無極焉臣¶
聞帝王受命天必儲瓌偉絶丗之資將相之才與¶
之㑹遇以成大業如我¶
太祖　世祖英傑智謀之士聮裳充庭以爲一世¶
之用者豈非天哉天暦元年戊辰　皇帝將正大¶
位天人合應丞相臣燕帖木兒以八月四日甲午¶
率勇士十七人兵皆露刃建大義於禁中廼誓於¶
衆曰　武宗皇帝有聖子二人孝恭仁文天下大¶
統當歸之今爾一二臣敢紊&KR0022;紀有不順者斬手¶
捽平章烏伯都刺伯顔察兒縛之分命勇士執諸¶
<pb:KR4h0081_SBCK_026-19b>¶
疑貳者咸下獄待罪籍府庫録印符空百司皆入¶
内以聽命其日屬學士臣明里董瓦等乗&KR0205;迎¶
皇帝于中興路密以意諭河南省臣而稱臣勸進¶
者接踵於道左矣癸卯弟撒敦子唐其世皆棄其¶
妻孥來　皇帝以是月之甲辰發中興以丁巳至¶
京師比至浹旬之間兩以左右矯稱使者南來者¶
云駕巳次近郊諸王及河南省臣萬户各以兵從¶
民勿譁驚北來者云　皇帝大兄且至於是中外¶
翕恱而衆志定矣九月庚申諸侯王王禪將北軍¶
軍榆林西丞相出師彼未及陣趣撒敦馳入營壁¶
<pb:KR4h0081_SBCK_026-20a>¶
衆潰追之懷來戊辰敵入千門鎭𨵿撒敦赴之戰¶
薊東敗之十有三日壬申　上即皇帝位于大明殿¶
受百官朝甲戍進開府儀同三司上柱國録軍國¶
重事中書右丞相&KR0101;修國史知樞密院事賜黃金¶
五百兩白金二千五百兩中統楮幣一萬錠金織¶
雜采二千疋白鶻一青鶻一文豹二承詔將大軍¶
東出薊討秃滿迭児平章即日就道乙亥宿三河¶
夜二鼔偵者報王禪兵奪居庸𨵿略大口丙子裹¶
粮趍榆河未戰聞大駕出宫將親督將士亟請見¶
上奏事曰凡軍事一以付臣願　陛下班師撫安¶
<pb:KR4h0081_SBCK_026-20b>¶
黎庶　上旋還宫明日丁丑指揮使忽都不花塔¶
海帖木兒同知太不花隂構變未發事覺械三人¶
送闕下斬之己卯與王禪前軍戰榆可勦之追殘¶
兵於紅橋北阿刺帖木兒槍刺馬前盤馬斫之刀¶
中左臂部曲和尚斫忽都帖木兒亦中臂二人皆¶
驍捷將也㑹日晡就宿戰所庚辰　上聞之遣使¶
賜御衣一襲慰勞甚渥兩軍隔紅橋水爲營辛巳¶
合兵鏖戰白浮之野大敗之手刄七人夜二鼓盡¶
呼禆將阿刺帖木兒孛倫赤岳來&KR0123;使將百&KR0016;風¶
上大譟亂以鉦鼔箭射營中敵自蹂躪至旦始悟¶
<pb:KR4h0081_SBCK_026-21a>¶
壬午天霧王禪等得棄甲北走癸未兵復集我軍¶
列白浮行伍立如植木敵不敢犯至夜又命撒敦¶
出其後南向八都児脫脫木児出其前北向鼔譟¶
大呼吹銅角雜人馬聲彼營軍不知計又皆夜相¶
射旦乃西走八都児者華言猛士也甲申襲王禪¶
兵于昌平北　上遣賜上尊酒諭㫖曰丞相毎與¶
敵戰親冐矢石脫不虞柰宗社何以大將旗鼓督¶
戰可也丞相曰凡戰臣先之敢後者臣論以軍法¶
是日斬首數千級降者萬餘人乙酉去衣屨徒跣¶
求生者又萬餘人王禪遂單&KR0016;亡入北山發也速¶
<pb:KR4h0081_SBCK_026-21b>¶
䚟児也不倫撒敦追之是日還至昌平南敵將竹¶
温台濶克攻破虎北口掠石槽民丙戌先令撒敦¶
進以大兵㑹諸侯王兵轉戰四十里至牛頭山𫉬¶
孛羅帖木兒蒙古荅失牙失帖木兒撒兒討温四¶
大將縛兩手載於馬鞍獻上　天子斬之降者萬¶
人餘兵四散夜遣撒敦脫脫木兒遮虎北口要其¶
歸途丁亥諸侯王也先帖木児及秃滿迭兒驅萬¶
人薄我畿甸跳梁通州城下十月己丑朔日晡彼¶
方憇馬我軍直𢷬之不及抽一矢東渡潞水而逃¶
庚寅各面水陳兵不戰辛卯宵遁我軍渡潞水襲¶
<pb:KR4h0081_SBCK_026-22a>¶
之癸巳再與諸侯王太平也先帖木児朶羅䚟及¶
秃滿迭児塔海血戰檀子山&KR0037;林唐其世從殺太¶
平於陣中餘夜遁甲午撒敦脫脫木児將兵追捕¶
乙未諸侯王忽刺䚟指揮使阿刺帖木児安童自¶
紫荆口犯良郷丙申我軍循北山而西士皆馬上¶
食馬以囊盛草粟繫馬口且行且食至盧溝忽刺¶
䚟兵潰凱還都人觀者拜者填道入見　天子無¶
矜容焉上大恱己亥進封答刺罕太平王以其¶
地爲食邑降制褒羙功名烜耀刻黃金爲印章以¶
寵賚之珠對衣寳帶一具答刺罕華言世貸之也¶
<pb:KR4h0081_SBCK_026-22b>¶
秃滿迭兒復入虎北口戰檀州南殱之萬戸哈刺¶
那海以戯下兵降殺秃滿迭兒函首京師誅忽刺¶
䚟阿刺帖木兒安童朶羅䚟搭海於國門之外齊¶
王月魯帖木兒元帥不花帖木兒廼起兵嚮開平¶
曰　皇帝正大統於大都矣汝等知乎姦臣倒刺¶
沙囚首請死十月二十有二日庚戌奉　皇帝璽¶
來上天下業遂定明年巳已　上固讓位於大兄¶
明宗皇帝命侍御史臣撒迪致讓奉迎三月戊辰¶
丞相護　皇帝璽於北土　明宗皇帝嘉之拜太¶
師官階如前迨　明廟上賔　皇帝洊昇大位一¶
<pb:KR4h0081_SBCK_026-23a>¶
歳之間爲　天子佐命兼揖讓征伐之事而使中¶
外清謐華夏乂寧者兹非天儲其才使與受命之¶
君㑹遇以成大業者歟文未奏上詔賜定䇿元¶
勲名碑嗚呼盛哉臣祖常拜手稽首而獻銘曰¶
皇帝應天赫矣龍奮風霆不驚受命啓運曰皇考¶
武皇御極維昌靈在天維祥神在廟維享右厥聖¶
子弗畋以逸弗燕于室海上浴日車環周逵隂隲¶
我民上帝&KR0101;觀儲兹師臣維兹師臣出將入相戴¶
我　天子征伐揖讓桓桓于于有亟有徐露刄袒¶
呼虎旅疾趨建義禁中群疑未同縛三二臣誓言於¶
<pb:KR4h0081_SBCK_026-23b>¶
公曰大統之傳　武皇帝有子天序秩秩孰敢干¶
紀　聖祖明訓封建伯叔分地車旗屏翰外服孽¶
臣萌芽交構我家神怒而憤民恫而嗟于徒于旅¶
闞其如虎仗忠履順有弗義者斧地官金帛司馬¶
介胄于時廷臣先事恐後大車出之軍容大施扼¶
其重關使不得突馳羅絡森峙戰守攻具潢池弄¶
兵悉衆來赴載同我馬東北之野斬鯢戮鯨血衊¶
地赭禠衣跣徒日降萬夫號泣草間丐其完膚¶
皇帝曰嘻丞相汝勞晝日三錫寳帶珠袍丞相稽¶
首是皆　帝祉驍將賈勇及我弟與子十月日&KR0123;¶
<pb:KR4h0081_SBCK_026-24a>¶
來上玉璽姦臣蹷顛泥首就死奠兹海㝢登世萬¶
千矢辭貞石元勲之宣元勲之宣開國江壖子孫¶
保之維善慶弗愆¶
國朝文𩔖卷第二十六¶
<pb:KR4h0081_SBCK_026-24b>¶
