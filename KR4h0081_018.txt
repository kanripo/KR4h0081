# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:18.926568
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB04n0204-018國朝文類-卷第十八.
<pb:KR4h0081_SBCK_018-1a>¶
國朝文𩔖卷第十八¶
　頌¶
　　賈侯修廟學頌　呉澂¶
丗祖皇帝既一天下作京城於大興府之北其祖¶
社朝市之位經緯塗軌之制宏規逺謀前代所未¶
有也至元二十四年設國子監命立孔子廟暨順¶
德忠獻王哈刺哈孫相¶
成宗始克繼先志成其事而工部郎中賈侯董其¶
役廟在東北緯塗之南北東經塗之東殿四阿崇¶
十有七仞南北五尋東西十筵者三左右翼之廣¶
<pb:KR4h0081_SBCK_018-1b>¶
亦如之衡逹於兩廡兩廡自北而南七十歩中門¶
崇九仭有四尺脩半之廣十有一歩門東門西之¶
廡各廣五十有二歩外門左右爲齋𪧐之室以間¶
計各十有五神厨神庫南直殿之左右翼以間計¶
各七殿而廡廡而門外至於外門内至於厨庫凢¶
四百七十有八楹肇謨於大德三年之春訖功於¶
大德十年之秋于時設官教國子已二十年矣寄¶
寓官舎不正其名丞相以爲未稱興崇文教之實¶
也乃營國學於廟之西中之堂爲&KR0101;前以公聚後¶
以燕處旁有東西夾夾之東西各一堂以居愽士¶
<pb:KR4h0081_SBCK_018-2a>¶
東堂之東西堂之西有室東室之東西室之西有¶
庫庫之前爲六舘東西嚮以居弟子貟一舘七室¶
助教居中以莅之舘南而東而西爲兩塾以属于¶
門屋四周通百間踰年而成不獨聖師之宫巍然¶
爲天下之極而首善之學亦偉然聳天下之望逺¶
邇來觀靡不驚駭嘆羡其髙壯宏敞蓋微丞相其¶
孰能賛承　聖天子之徳意而微賈侯亦孰能闡張¶
賢宰相之盛心哉侯之董役也晨夕督視不避風¶
雨寒暑措置分畫一一心計指授工師莫能違焉¶
陞本部侍郎又陞本部尚書出領他處營造事身¶
<pb:KR4h0081_SBCK_018-2b>¶
雖在外心未能忘廟學也至大二年還朝拜户部¶
尚書首詣廟學環匝顧瞻如其家然嗚呼丗之居¶
官者大率簿書期㑹刀筆筐篋是務知政治之有¶
原名教之可宗者㡬何人哉人咸以爲迂而侯拳¶
拳汲汲惟恐或後蓋其資識卓矣侯少時爲憲府¶
属憲長誣其副柄國者仇正直欲置之死數十人¶
皆將連坐證佐迫於栲掠悉附和以成其誣侯與¶
在數中獨守正不阿徇淹繫三載卒不變移受誣¶
者藉是得脫自户部尚書而參議省事也㑹有羅¶
織之獄侯議詳讞大忤時宰㡬與同罪頼救解以¶
<pb:KR4h0081_SBCK_018-3a>¶
免嗚呼侯之爲人如此冝其於聖道儒術深有契¶
也非資識之過人而能之乎侯毎以范文正期國¶
學諸生&KR0697;聞而愧輙面赤汗下夫文正之爲文正¶
無他亦曰先天下之憂而憂後天下之樂而樂耳嗚¶
呼安得人人不&KR0018;侯之所期者哉侯名馴字致道濟¶
南鄒平人將歸其郷故著侯之所以有績於廟學¶
者爲頌至大四年三月朔國子&KR0101;丞吴&KR0697;叙詩曰¶
於赫皇元澤彌八埏翼翼京師風化攸先孔道昺¶
明千古日月　帝曰廟之以對光烈顯&KR0098;厖臣欽¶
輔神孫祖訓是承徃聖是遵相謂而馴而職而職乃¶
<pb:KR4h0081_SBCK_018-3b>¶
基乃&KR0799;乃墁乃甓侯秪相言弗&KR0520;以䖍新宫巍巍有¶
倬其騫宫墻之西學官爰作我宏爾居爾懋爾學¶
爾士來游四方具瞻爾則匪遥像貌聿嚴恂恂賈¶
侯克敦克敏孰挫其廉孰混其畛一正不阿百折¶
不回族斯紏紛剸之恢恢廟學之崇　天子之德¶
丞相之功賈侯之力　右十章章四句¶
　　青宫受寳頌　虞集¶
天暦二年六月巳酉　皇太子受寳於行幄臣等¶
拜手稽首而言曰臣聞古之所謂能以天下譲者¶
審㡬於先事謂之至徳既勌而庸巽謂之子賢是¶
<pb:KR4h0081_SBCK_018-4a>¶
皆人道之常而未&KR0002;今日之盛者也我　皇太子¶
以仁文之資知勇之徳當撥亂反正以纉　祖宗¶
之綂則躬當大難嬰犯霜露而不辭及功成治定¶
既膺歴服之歸則推奉　聖兄謙居儲貳而不伐¶
剛明之㫁堅於金石而無變素定之誠質諸天地¶
而無疑求仁得仁若處固有樂道忘𫝑訢然無爲¶
此實帝王之所難能古昔之所未有而卓然特見¶
於前後千萬世之内者也臣嘗讀周易而觀於乾¶
龍之象自潜至躍時升位異九五天飛中正極矣¶
益進而上庸知退夫而仲尼之賛上九曰唯聖人¶
<pb:KR4h0081_SBCK_018-4b>¶
知進退之正言非聖人不能及此噫仲尼發此義¶
於千五百年之前而昉見其事於　聖代宗社生¶
靈萬世無疆之福也於乎盛哉臣等幸以文學得¶
備延閣之顧問親逢盛禮爰敢作頌以獻頌曰¶
於穆　皇儲文武聖明於赫　大帝受命輯成天¶
運日行既明既健神交意孚曽是修逺　帝載龍¶
旂其行遅遟萬民徯來　皇儲有思載思載瞻于¶
廬于旅式好在原莫敢寜處風雨孔時道無㳺塵¶
肅肅鑾車通宵及晨　帝曰勞止毋趣行邁㑹言¶
近止交喜更慨灤陽之京　世皇所營我毋即安¶
<pb:KR4h0081_SBCK_018-5a>¶
次于郊坰坰有豐草雨露旣渥差坰于牧繁纓濯¶
濯　皇儲攸止百靈具扶群臣受詔奉寳來趨維¶
時范金龍光上燭匪舊以新景命攸属寳來自南¶
追琢有章卿雲隨之五色景芒有親有尊有友有¶
愛以承　武皇聖孝斯在古人有言兄弟家&KR0022;咨¶
爾臣庶於乎勿忘史臣作頌丕昭盛德旣壽以昌¶
子孫千億¶
　　駐驆頌　孛术魯翀¶
繼天體道敬文仁武大昭孝皇帝即位修明¶
丗祖皇帝隆平故事以故東平忠憲王之孫司徒¶
<pb:KR4h0081_SBCK_018-5b>¶
忠簡王之子拜住丞相中書至治元年詔&KR0002;曰忠¶
憲弼我丗皇功在社稷德在生民其勅詞臣即¶
王所有范陽采地朔南康莊碑之昭示悠乆冬刻¶
銘既完十有二月丞相承詔蕆事凢犒工勞衆郡¶
邑無所擾饋賀無所受　天子遣使牲牢之饗秬¶
鬯之禋數異禮隆不一而止父老聚觀或至感泣¶
明年春正月　帝幸𣵠州至碑所重瞳凝竚顧瞻¶
有懷秋九月幸易州還丙午帳殿碑垣之南駐輦¶
御殿　上顧丞相&KR0002;曰汝祖考之績之盛丗載¶
帝室維朕不忘亦惟汝之賢有以相朕益懋丗德¶
<pb:KR4h0081_SBCK_018-6a>¶
故也丞相頓首謝翌日既旦大宫饌已　上歩自¶
帳殿御金椅座碑右丞相稱觴獻萬歳壽從臣以¶
次進觴天顔和怡甚乆廼去丞相諭翀曰¶
皇上眷我祖考至此不刻以志則未有以稱汝其¶
銘之翀祗栗奉命用敢叙曰¶
太祖皇帝&KR0271;創大業忠宣王孔温窟哇太師魯國¶
忠武王木華黎佐佑神謨拓定疆宇繼丗國王皆¶
著大功忠憲王繇國王丗胄年十有八嶷然以鉅¶
德大人相　丗廟統六合舉百度厎雍熈仁覆天¶
下以垂大猷以迪來哲　皇上念垂統之艱難守¶
<pb:KR4h0081_SBCK_018-6b>¶
成之不易懷徃烈慰股肱聖度淵深非一介臣能¶
闚萬一敢&KR0048;所聞見以獻頌曰¶
赫赫　聖明嗣大寶位　祖武斯繩昭我皇制慨¶
想先正孰佐我家奄奠八紘帝業以華昔我¶
太祖疆理萬國忠宣忠武功髙輔翼雷雨方屯忠¶
武汛掃華夏之民國王䕃葆巍巍丗皇幅貟既¶
同弼成治隆忠憲之功奕奕忠憲虎變莫測年未¶
及冠烜著明烈端冕正笏不動色聲儁傑在職儒¶
碩在廷何昧不昭何墜不舉何絶不紹何逺不睹¶
三十年間再秉鈞軸天極地蟠孰匪亭毒至元始¶
<pb:KR4h0081_SBCK_018-7a>¶
終中外人心大耋齠童締慕至今天日清明終古¶
莫晦柱石廟廊宗社永頼相國今誰忠憲胤嗣民¶
之望之忠憲是繼克繼克庸滋益光大一以至公¶
熈我天載　帝謂侍臣丞相之賢家丗所因其𠡠¶
詞垣于忠憲勛大侈以文配永河山以竦見聞涿¶
鹿范陽王有采食山川蒼蒼北拱　帝極蛟螭盤¶
拏大鼇&KR0018;之德音不劘神訶護之六龍翺翔馭日¶
霄漢再狩郊坰目此銘篆淵鑑昭回駐驆永懷廓¶
清煙霾以霽九垓從臣焜煌千乗萬&KR0016;能不激昻¶
以勵忠義丗丗䕫契生此德門君臣道合豈徒示¶
<pb:KR4h0081_SBCK_018-7b>¶
思忠憲來雲源源裔裔臣頌兹刋丕告無旣¶
　　馮侯去思頌　顧文琛¶
皇帝即位之明年詔地官攷輿地圖舉天下縣邑¶
民數之繁者陞爲州置賢守臣以幸百姓於是越¶
之諸暨實得今馮侯翼越在漢爲㑹稽郡其民剽¶
輕漢甞以貴近臣爲之守猶或不振輙報聞罷自¶
唐以來越爲雄藩諸暨爲𠟵縣尢號難治侯始至¶
州訪民疾苦知姦猾爲民害由是嚴爲之禁里社¶
長有藏匿者同其罪姦猾望風引避民頼以安郷¶
胥舞文虚増稅石民以抑納爲苦侯洞察其姦令¶
<pb:KR4h0081_SBCK_018-8a>¶
民得自陳訴積年弊欺一旦盡去先是吏卒旁午¶
田里無虚日侯至悉禁戢之亦無廢事有以私謁¶
莫夜禱于侯者侯輙斥去之&KR0022;之士唶唶稱廉侯¶
聞𥬇曰廉士大夫常分也廉恥道䘮乆矣吾豈詭¶
衆哉吾求以不&KR0018;吾所學耳凢豪強撓法者必痛¶
加摧抑無少假借既不逞則群怨之侯不爲動郡¶
政之暇輙引諸生講習經史州吏環聽之凛凛乎¶
有冨而教之之意㑹行省以浙西某路荒田失實¶
及瀕海郡鹽法多弊檄侯徃問州民數千人遮道¶
請畱不得請則相對涕泣如失慈父侯奉檄所至¶
<pb:KR4h0081_SBCK_018-8b>¶
弊衣徒歩以察微隱其所以詘姦豪而伸孱懦者¶
甚於爲州嗚呼若馮侯者求之古循吏殆未見其¶
比也或曰班固序漢循吏五人而龔黄爲之最如¶
龔黄者獨不可爲侯比乎僕應之曰漢循吏易能¶
也馮侯未易能也漢郡地方千里太守秩二千石¶
考最者輙入爲九卿次不失爲三輔位尊而權任¶
專故其道易行其化易成而其事可勉而至也今¶
自州而上有㑹府有部刺史方伯連率而知州官¶
五品秩不滿五百石制其權而撓其政者非一獨¶
馮侯毅然不爲利疚不爲𫝑詘蘄於必行其志然¶
<pb:KR4h0081_SBCK_018-9a>¶
則龔黄爲馮侯之所易馮侯爲龔黄之所難烏可¶
比哉衆皆譁然&KR0091;善則相率請爲文以頌侯徳頌曰¶
蕞爾暨陽附庸於越生齒滋衆在今爲劇　帝披¶
輿圖命陟而州擇賢守臣得今馮侯侯自西来羸¶
馬弊衣&KR0022;人還觀且喜且疑侯始爲政循循于于¶
惟姦是屏惟弱是扶罔俾苞苴累我名節爾氷雖¶
清我行惟潔堂堂乾坤如侯㡬人天實遺侯惠我¶
&KR0022;民&KR0022;民懽呼更相告語始疑今信侯我父母昔¶
侯未來骨肉流亡侯既来止爾農爾商　帝憫下¶
人病于荐飢水利田功乃懋乃司　帝曰咨汝徃¶
<pb:KR4h0081_SBCK_018-9b>¶
貳其政侯拜稽首臣翼唯命我民有言侯母疾驅¶
天子有詔侯不敫徐世無陽秋孰紀侯徳百丗不¶
䃺視我兹刻¶
　賛¶
　　魯齋先生𦘕像賛　王磐¶
氣和而志剛外圜而内方随時屈伸與道翶翔或¶
躬耕太行之麓或判事中書之堂布&KR0260;蓬茅不爲¶
荒涼珪組軒冕不爲輝光虚舟江湖晴雲卷舒上¶
友千古誰與爲徒管㓜安王彦方元魯山陽道州¶
盖異世而同符者也¶
<pb:KR4h0081_SBCK_018-10a>¶
　　書畫像自警　劉因¶
所以承先世之統者如是其孤所以當衆人之望¶
者如是其虚嗚呼危乎不有以持之其何以居¶
　　王&KR0098;中眞賛　劉因¶
齒未老𩯭胡爲而白耶隠然舎四海之憂𩯭雖衰¶
顔胡爲而壮耶凛然横千仭之秋竹石丹心砥柱¶
中流百折而必東寸折而不柔其&KR0130;危犯險㡬禍¶
一身然視循黙苟容貽害當世者不優耶¶
　　質齋賛　蕭𣂏¶
國子𦔳教祁君子京以質名齋自爲記且銘之¶
<pb:KR4h0081_SBCK_018-10b>¶
時宗工秀人題詠盡其義矣齋人蕭𣂏掇其遺而¶
爲賛曰¶
上古聖神仰觀俯察旁及鳥獸取象維八書契干¶
戈登降椌楬化成之具於焉以茁巍乎煥乎重華¶
位陟文命誕敷懋昭大徳視民如傷于湯有光&KR0078;¶
情孔思謨訓洋洋經緯三極時維至文世變風移¶
覆其質云世之謂文古所無有游夏言行昭昭可¶
考絺章繪句錦心繡口充棟汗牛世用&KR0154;取蔽天¶
之明窒人之靈繇政迄廣旤斯以成卓哉祁君矜¶
世之病質以自居求盡其性如彼流泉載浚厥源¶
<pb:KR4h0081_SBCK_018-11a>¶
彼華彼實載殖厥根如賁尚白循循勿勿立德立¶
言成已成物¶
　晦庵先生畫像賛　呉澂¶
理義宻微蠶絲牛毛心胷恢廓海闊天髙豪傑之¶
才聖賢之學景星慶雲泰山喬岳¶
　臨川野老自賛　呉澂¶
身形痩削春林獨鶴眼睛閃爍秋霄一鶚逺絶塵¶
滓大同寥廓自鳴自和自歌自樂¶
　李秦公畫像賛　程鉅夫¶
歴觀&KR0535;輔乆無儒者潜龍羽翼公乃大雅　帝曰¶
<pb:KR4h0081_SBCK_018-11b>¶
舊學汝遂相予眞儒之效此其權輿熈運方開明¶
良起喜如龍如雲如魚如水任以天下可謂大臣¶
勞謙得士清静寧民想其風采金玉珪璧賜之畫¶
圖式是百辟豈惟丹青盛德形容尚友凌煙黄閣¶
清風¶
　臨川吳先生畫像賛　虞集¶
業廣而精徳周而尊𨤲折群言以究斯文章甫玄¶
端書𠕋左右豈弟君子天錫眉壽¶
　西夏相斡公畫像賛　虞集¶
公姓斡氏其先靈武人從夏主遷興州丗掌夏國¶
<pb:KR4h0081_SBCK_018-12a>¶
史公諱道沖字宗聖八歳以尚書中童子舉長通¶
五經爲蕃漢教授譯論語註别作解義廿卷曰論¶
語小義又作周易&KR0114;筮斷以其國字書之行於國¶
中至今存焉官至其國之中書宰相而殁夏人甞¶
尊孔子爲至聖文宣帝是以畫公象列諸從祀其¶
國郡縣之學率是行之夏亡郡縣廢於兵廟學盡¶
壞獨甘州僅存其迹興州有帝廟門膀及夏主靈¶
芝歌石刻涼州有殿及廡至元間公之曽孫雲南¶
廉訪使道明奉詔使過涼州見殿廡有公從祀遺¶
象欷歔流涕不能去求工人摹而藏諸家延祐間¶
<pb:KR4h0081_SBCK_018-12b>¶
荆王修廟學盡撤其舊而新之所象亡矣廉訪之¶
孫奎章閣典籖玉倫都甞以禮記舉進士從予成¶
均於閣下又爲僚焉間來告曰昔故國崇尚文治¶
先中書與有功焉國中從祀廟學之象僅存於兵¶
火之餘而泯隊於今日不亦悲夫先丗至元所摹¶
象固無恙也願有述焉以貽我後之人乃爲録其¶
事而述賛曰¶
西夏之盛禮事孔子極其尊親以帝廟祀乃有儒¶
臣早究典謨通經同文教其國都遂相其君作服¶
施采顧詹學官遺象斯在國廢時逺人鮮克知壞¶
<pb:KR4h0081_SBCK_018-13a>¶
宫改作不聞金&KR0093;不忘其親在賢孫子載圖丹青¶
取徴良史¶
　自賛畫象　虞集¶
邈乎千載之下而謂古今一時也眇乎五尺之軀¶
而謂天地一體也廓乎不自知其所知也欿乎未¶
能至其所至也俛乎&KR0002;憂非有傷乎其内也泊乎¶
&KR0002;休無所待乎其外也服今人之服食今人之食¶
同乎今之人聊以順吾際也讀古人之書頌古人¶
之詩思夫古之人不知老之至也¶
　大象圖賛　虞集¶
<pb:KR4h0081_SBCK_018-13b>¶
皇帝畫大象圖賜皇太子監察御史前典寳少監¶
臣某承命裝潢而寶藏之翰林直學士臣集再拜¶
稽首而作賛曰有偉馴象貢自南域鞗革鏤錫路¶
車是服維　皇在輿游目於式任重持安眂力知¶
德燕閒以思冩之几格天章龍文臻妙造極嗟爾¶
微勞尚&KR0942;宸臆師武臣能有不察識&KR0002;稽包犧受¶
圖布畫逺取不遺以啓神易擬兹形容克配古昔¶
臣用述賛與丗作則¶
　橐佗圖賛　虞集¶
皇武肇迹宛宛龍漠不居其康輯乗爲郭有服維¶
<pb:KR4h0081_SBCK_018-14a>¶
佗礧肉戴崿毳旃帷房鞗軛簟鞹軋軋千里載泉¶
于橐黄頭羔裘&KR0016;引顧却人習見聞　聖獨有作¶
深宫穆清思詔勒仢手著厥初伊勞匪樂公劉纉¶
稷于&KR0022;式廓裹粮啓行致祚八百史臣作雅稽古¶
&KR0098;&KR0002;¶
　静修劉先生畫像賛　歐陽玄¶
微㸃之狂而有沂上風雩之樂資由之勇而無北¶
鄙鼓瑟之聲於　裕皇之仁而見不可畱之四皓以¶
丗祖之略而遇不能致之兩生烏虖麒麟鳯皇固¶
宇内之不常有也然而一鳴而六典作一出而春¶
<pb:KR4h0081_SBCK_018-14b>¶
秋成則其志不欲遺丗而獨徃也明矣亦將從周¶
公孔子之後爲徃聖繼絶學爲來丗開太平者耶¶
　黙庵安先生畫像賛　歐陽玄¶
寤寐乎明善誠身之書歩趨乎格物致知之學𨵿¶
西三鱣未必榮於教授之四丗荀陵八龍奚以過¶
於伯仲之一壑豈非白茅重而忠信著玄酒醇而¶
嗜慾薄者乎鍾期伯牙有同丗而不相遇者吾故¶
於黙庵之神交而益以重容城之先&KR0116;也¶
　　威如蘇先生畫像賛　歐陽玄¶
英英紫芝皎皎素絲&KR0115;摉逺討黙識近思子雲精¶
<pb:KR4h0081_SBCK_018-15a>¶
深季海孝友徳人之容君子之守¶
　　郎中蘇公畫像賛　歐陽玄¶
維子寕父爲名卿士其心塞淵如古君子既合於¶
古詎諧於時職是正直弗究厥施㞐家嗃嗃在&KR0038;¶
諤諤屹如長松矯如一鶚蚤以讜言屡忤權相晚¶
著恵愛足食邉饟剛者必仁仁必有後冝爾有子¶
蕳自造秀遺像&KR0770;然不亡者存九原可作孰敢吏¶
雲¶
　潘雲谷墨賛　李泂¶
徂徕松雲貯玄谷道人㞐中拘其獨琅琅空山萬¶
<pb:KR4h0081_SBCK_018-15b>¶
杵熟道人曄然開電目松雲化石石化玉崢嵘寳¶
氣星漢燭貢之奎章月在櫝龍光淋漓九宇福¶
　　李莭婦馮靜君賛　王士熈¶
古之稱莭婦人者不特織紝組紃而已良人不天¶
未亡殆存出生氣于寒&KR0069;之中死者得妥生者已¶
傳其家嗚嘑馮氏百丗猶夸¶
國朝文𩔖卷第十八¶
