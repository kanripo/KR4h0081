# -*- mode: mandoku-view -*-
#+TITLE: 元文類
#+DATE: 2015-09-23 10:32:47
#+PROPERTY: JUAN 18

¶
<md:KR4h0081_SBCK_018-1a>¶
<pb:KR4h0081_WYG_021-1a>
欽定四庫全書
　元文類巻十八¶　　　　　元　蘇天爵　編
　頌¶
　　賈侯修廟學頌　　　　　　　　吴　澂¶
世

祖皇帝既一天下作京城於大興府之北其祖¶社朝
市之位經緯塗軌之制宏規逺謀前代所未¶有也至元
二十四年設國子監命立孔子廟暨順¶徳忠獻王哈喇
哈遜相¶成宗始克繼先志成其事而工部郎中賈侯董
<pb:KR4h0081_WYG_021-1b>
其¶役廟在東北緯塗之南北東經塗之東殿四阿崇¶十
有七仞南北五尋東西十筵者三左右翼之廣<md:KR4h0081_SBCK_018-1b>¶亦如之
衡達於兩廡兩廡自北而南七十步中門¶崇九仞有四
尺修半之廣十有一步門東門南之¶廡各廣五十有二
步外門左右為齋宿之室以間¶計各十有五神厨神庫
南直殿之左右翼以間計¶各七殿而廡廡而門外至於
外門内至於厨庫凡¶四百七十有八楹肇謨於大徳三
年之春訖功於¶大徳十年之秋於時設官教國子已二
<pb:KR4h0081_WYG_021-2a>
十年矣寄¶寓官舍不正其名丞相以為未稱興崇文教
之實¶也乃營國學於廟之西中之堂為監前以公聚後¶
以燕處旁有東西夾夾之東西各一堂以居愽士<md:KR4h0081_SBCK_018-2a>¶東堂
之東西堂之西有室東室之東西室之西有¶庫庫之前
為六館東西嚮以居弟子員一館七室¶助教居中以蒞
之館南而東而西為兩塾以屬於¶門屋四周通百間踰
年而成不獨聖師之宫巍然¶為天下之極而首善之學
亦偉然聳天下之望逺¶邇來觀靡不驚駭嘆羨其髙壯
<pb:KR4h0081_WYG_021-2b>
宏敞葢微丞相其¶孰能賛承聖天子之徳意而微賈侯
亦孰能闡張¶賢宰相之盛心哉侯之董役也晨夕督視
不避風¶雨寒暑措置分畫一一心計指授工師莫能違
焉¶陞本部侍郎又陞本部尚書出領他處營造事身<md:KR4h0081_SBCK_018-2b>¶雖
在外心未能忘廟學也至大二年還朝拜戶部¶尚書首
詣廟學環匝顧瞻如其家然嗚呼世之居¶官者大率簿
書期㑹刀筆筐箧是務知政治之有¶原名教之可宗者
幾何人哉人咸以為迂而侯拳¶拳汲汲惟恐或後葢其
<pb:KR4h0081_WYG_021-3a>
資識卓矣侯少時為憲府¶屬憲長誣其副柄國者仇正
直欲置之死數十人¶皆將連坐證左迫於拷掠悉附和
以成其誣侯與¶在數中獨守正不阿徇淹繫三載卒不
變移受誣¶者藉是得脱自戶部尚書而參議省事也㑹
有羅¶織之獄侯議詳讞大忤時宰幾與同罪賴救解以<md:KR4h0081_SBCK_018-3a>¶免嗚呼侯之為人如此宜其於聖道儒術深有契¶也非
資識之過人而能之乎侯毎以范文正期國¶學諸生澂
聞而愧輒面赤汗下夫文正之為文正¶無他亦曰先天
<pb:KR4h0081_WYG_021-3b>
下之憂而憂後天下之樂而樂耳嗚¶呼安得人人不負
侯之所期者哉侯名馴字致道濟¶南鄒平人將歸其郷
故著侯之所以有績於廟學¶者為頌至大四年三月朔
國子監丞呉徴敘詩曰¶
　　詩十章章四句
於赫皇元澤彌八埏翼翼京師風化攸先
孔道昺¶明千古日月帝曰廟之以對光烈
顯允龎臣欽¶輔神孫祖訓是承往聖是遵
<pb:KR4h0081_WYG_021-4a>
相謂而馴而職而職乃<md:KR4h0081_SBCK_018-3b>¶基乃構乃墁乃甓
侯祇相言弗懈以䖍新宫巍巍有¶倬其騫
宫墻之西學官爰作我宏爾居爾懋爾學¶
爾士來游四方具瞻爾則匪遥像貌肅嚴
恂恂賈¶侯克敦克敏孰挫其亷孰混其畛
一正不阿百折¶不回族斯糾紛剸之恢恢
廟貌之崇天子之徳¶丞相之功賈侯之力¶
　　青宫受寳頌　　　　　　　　　虞　集
<pb:KR4h0081_WYG_021-4b>
天厯二年六月己酉皇太子受寳於行幄臣等¶拜手稽
首而言曰臣聞古之所謂能以天下讓者¶審幾於先事
謂之至徳既勌而庸巽謂之予賢是<md:KR4h0081_SBCK_018-4a>¶皆人道之常而未
若今日之盛者也我皇太子¶以仁文之資知勇之徳當
撥亂反正以纉祖宗¶之統則躬當大難嬰犯霜露而不
辭及功成治定¶既膺歴服之歸則推奉聖兄謙居儲貳
而不伐¶剛明之斷堅於金石而無變素定之誠質諸天
地¶而無疑求仁得仁若處固有樂道忘勢訢然無為¶此
<pb:KR4h0081_WYG_021-5a>
實帝王之所難能古昔之所未有而卓然特見¶於前後
千萬世之内者也臣嘗讀周易而觀於乾¶龍之象自潜
至躍時升位異九五天飛中正極矣¶益進而上庸知退
夫而仲尼之賛上九曰惟聖人<md:KR4h0081_SBCK_018-4b>¶知進退之正言非聖人
不能及此噫仲尼發此義¶於千五百年之前而昉見其
事於聖代宗社生¶靈萬世無疆之福也於戲盛哉臣等
幸以文學得¶備延閣之顧問親逢盛禮爰敢作頌以獻
頌曰
<pb:KR4h0081_WYG_021-5b>
於穆皇儲文武聖明於赫大帝受命輯成天¶運日行既
明既健神交意孚曾是修逺帝載龍¶旂其行遲遲萬民
徯來皇儲有恩載思載瞻于¶廬于旅式好在原莫敢寜
處風雨孔時道無游塵¶肅肅鑾車通宵及晨帝曰勞止
毋趣行邁㑹言¶近止交喜更慨灤陽之京世皇所營我
毋即安<md:KR4h0081_SBCK_018-5a>¶次于郊坰坰有豐草雨露既渥差坰於牧繁纓
濯¶濯皇儲攸止百靈具扶羣臣受詔奉寳來趨維¶時范
金龍光上燭匪舊以新景命攸屬寳來自南¶追琢有章
<pb:KR4h0081_WYG_021-6a>
卿雲隨之五色景芒有親有尊有友有¶愛以承武皇聖
孝斯在古人有言兄弟家邦咨¶爾臣庶於乎勿忘史臣
作頌丕昭盛徳既夀以昌¶子孫千億¶
　　駐蹕頌　　　　　　　　　　　富珠哩翀¶
繼天體道敬文仁武大昭孝皇帝即位修明¶世祖皇帝
隆平故事以故東平忠憲王之孫司徒<md:KR4h0081_SBCK_018-5b>¶忠簡王之子拜
珠丞相中書至治元年詔若曰忠¶憲弼我世祖功在社
稷徳在生民其勅詞臣即¶王所有范陽采地朔南康莊
<pb:KR4h0081_WYG_021-6b>
碑之昭示悠久冬刻¶銘既完十有二月丞相承詔蕆事
凡犒工勞衆郡¶邑無所擾饋賀無所受天子遣使牲牢
之饗秬¶鬯之禋數異禮隆不一而止父老聚觀或至感
泣¶明年春正月帝幸涿州至碑所重瞳凝竚顧瞻¶有懐
秋九月幸易州還丙午帳殿碑垣之南駐輦¶御殿上顧
丞相若曰汝祖考之績之盛世載¶帝室維朕不忘亦惟汝
之賢有以相朕益懋世徳<md:KR4h0081_SBCK_018-6a>¶故也丞相頓首謝翌日既旦
大官饌已上步自¶帳殿御金椅座碑右丞相稱觴獻萬
<pb:KR4h0081_WYG_021-7a>
嵗夀從臣以¶次進觴天顔和怡甚久乃去丞相諭翀曰¶
皇上眷我祖考至此不刻以志則未有以稱汝其¶銘之
翀祗栗奉命用敢敘曰¶
太祖皇帝開創大業忠宣王孔温窟哇太師魯國¶忠武
王穆呼哩佐佑神謨拓定疆宇繼世國王皆¶著大功忠
憲王繇國王世胄年十有八嶷然以鉅¶徳大人相世廟
統六合舉百度底雍熙仁覆天¶下以垂大猷以迪來哲
皇上念垂統之艱難守<md:KR4h0081_SBCK_018-6b>¶成之不易懐往烈慰股肱聖度
<pb:KR4h0081_WYG_021-7b>
淵深非一介臣能¶闚萬一敢即所聞見以獻頌曰¶
赫赫聖明嗣大寳位祖武斯繩昭我皇制慨¶想先正孰
佐我家奄奠八紘帝業以華昔我¶太祖疆理萬國忠宣
忠武功髙輔翼雷雨方屯忠¶武汛掃華夏之民國王䕃
葆巍巍世皇幅員既¶同弼成治隆忠憲之功奕奕世憲
虎變莫測年未¶及冠烜著明烈端冕正笏不動色聲俊
傑在職儒¶碩在廷何昩不昭何墜不舉何絶不紹何逺
不睹¶二十年間再秉鈞軸天極地蟠孰匪亭毒至元始<md:KR4h0081_SBCK_018-7a>¶
<pb:KR4h0081_WYG_021-8a>
終中外人心大耋齠童統慕至今天日清明終古¶莫晦
柱石廟廊宗社永賴相國今誰忠憲𦙍嗣民¶之望之忠
憲是繼克繼克庸滋益光大一以至公¶熙我天載帝謂
侍臣丞相之賢家世所因其勅¶詞垣于忠憲勛大侈以
文配永河山以竦見聞涿¶鹿范陽王有采食山川蒼蒼
北拱帝極蛟螭盤¶拏大鼇負之徳音不劘神訶䕶之六
龍翺翔馭日¶霄漢再狩郊坰目此銘篆淵鑑昭回駐蹕
永懐廓¶清煙霾以霽九垓從臣焜煌千乗萬騎能不激
<pb:KR4h0081_WYG_021-8b>
昂¶以勵忠義世世夔契生此徳門君臣道合豈徒示<md:KR4h0081_SBCK_018-7b>¶恩
忠憲來雲源源裔裔臣頌兹刋丕告無既¶
　　馮侯去思頌　　　　　　　　　顧文琛¶
皇帝即位之明年詔地官攷輿地圖舉天下縣邑¶民數
之繁者陞為州置賢守臣以幸百姓於是越¶之諸暨實
得今馮侯翼越在漢為㑹稽郡其民剽¶輕漢嘗以貴近
臣為之守猶或不振輒報聞罷自¶唐以來越為雄藩諸
暨為劇縣尤號難治侯始至¶州訪民疾苦知姦猾為民
<pb:KR4h0081_WYG_021-9a>
害由是嚴為之禁里社¶長有藏匿者同其罪姦猾望風
引避民賴以安郷¶胥舞文虚増稅石民以抑納為苦侯
洞察其姦令<md:KR4h0081_SBCK_018-8a>¶民得自陳訴積年弊欺一旦盡去先是吏
卒旁午¶田里無虛日侯至悉禁戢之亦無廢事有以私
謁¶莫夜𢷬於侯者侯輒斥去之邦之士唶唶稱廉侯¶聞
笑曰廉士大夫常分也廉恥道喪久矣吾豈詭¶衆哉吾
求以不負吾所學耳凡豪强撓法者必痛¶加摧抑無少
假借既不逞則羣怨之侯不為動郡¶政之暇輒引諸生
<pb:KR4h0081_WYG_021-9b>
講習經史州吏環聴之凜凜乎¶有富而教之之意㑹行
省以浙西某路荒田失實¶及瀕海郡鹽法多弊檄侯往
問州民數千人遮道¶請留不得請則相對涕泣如失慈
父侯奉檄所至<md:KR4h0081_SBCK_018-8b>¶弊衣徒步以察微隠其所以詘姦豪而
伸孱懦者¶甚於為州嗚呼若馮侯者求之古循吏殆未
見其¶比也或曰班固序漢循吏五人而龔黄為之最如¶
龔黄者獨不可為侯比乎僕應之曰漢循吏易能¶也馮
侯未易能也漢郡地方千里太守秩二千石¶考最者輒
<pb:KR4h0081_WYG_021-10a>
入為九卿次不失為三輔位尊而權任¶專故其道易行
其化易成而其事可勉而至也今¶自州而上有㑹府有
部刺史方伯連率而知州官¶五品秩不滿五百石制其
權而撓其政者非一獨¶馮侯毅然不為利疚不為勢詘
蘄於必行其志然<md:KR4h0081_SBCK_018-9a>¶則龔黄為馮侯之所易馮侯為龔黄
之所難烏可¶比哉衆皆譁然稱善則相率請為文以頌
侯徳頌曰¶
蕞爾暨陽附庸於越生齒滋衆在今為劇帝披¶輿圖命
<pb:KR4h0081_WYG_021-10b>
陟而州擇賢守臣得今馮侯侯自西來羸¶馬敝衣邦人
環觀且喜且疑侯始為政循循于于¶惟姦是屏惟弱是
扶罔俾苞苴累我名節爾氷雖¶清我行惟潔堂堂乾坤
如侯幾人天實遺侯恵我¶邦民邦民懽呼更相告語始
疑今信侯我父母昔¶侯未來骨肉流亡侯既來止爾農
爾商帝憫下¶人病於荐饑水利田功乃懋乃司帝曰咨
汝往<md:KR4h0081_SBCK_018-9b>¶貳其政侯拜稽首臣翼惟命我民有言侯毋疾驅¶
天子有詔侯不敫徐世無陽秋孰祀侯徳百世不¶䃺視
<pb:KR4h0081_WYG_021-11a>
我兹刻¶
　贊¶
　　魯齋先生畫像贊　　　　　　　王　磐¶
氣和而志剛外圜而内方隨時屈伸與道翺翔或¶躬耕
太行之麓或判事中書之堂布褐蓬茅不為¶荒涼珪組
軒冕不為輝光虚舟江湖晴雲巻舒上¶友千古誰與為
徒管幼安王彦方元魯山陽道州¶葢異世而同符者也<md:KR4h0081_SBCK_018-10a>¶　　書畫像自警　　　　　　　　　劉　因
<pb:KR4h0081_WYG_021-11b>
所以承先世之統者如此其孤所以當衆人之望¶者如
是其虚嗚呼危乎不有以持之其何以居¶
　　王允中真賛　　　　　　　　　劉　因¶
齒未老鬢胡為而白耶隠然含四海之憂鬢雖衰¶顔胡
為而壯耶凛然横千仞之秋竹石丹心砥柱¶中流百折
而必東寸折而不柔其履危犯險幾禍¶一身然視循黙
茍容貽害當世者不優耶¶
　　質齋賛　　　　　　　　　　　蕭　¶&KR0445;
<pb:KR4h0081_WYG_021-12a>
國子助教祁君子京以質名齋自為記且銘之<md:KR4h0081_SBCK_018-10b>¶一時宗
工秀人題詠盡其義矣齋人蕭&KR0445;掇其遺而¶為賛曰¶
上古聖神仰觀俯察旁及鳥獸取象維八書契干¶戈登
降控楬化成之具於焉以茁巍乎煥乎重華¶位陟文命
誕敷懋昭大徳視民如傷于湯有光姬¶情孔思謨訓洋
洋經緯三極時維至文世變風移¶覆其質云世之謂文
古所無有游夏言行昭昭可¶考絺章繪句錦心繡口充
棟汗牛世用曷取蔽天¶之明窒人之靈繇政迄廣旤斯
<pb:KR4h0081_WYG_021-12b>
以成卓哉祁君矜¶世之病質以自居求盡其性如彼流
泉載浚厥源<md:KR4h0081_SBCK_018-11a>¶彼華彼實載殖厥根如賁尚白循循勿勿
立徳立¶言成已成物¶
　　晦庵先生畫像賛　　　　　　呉　澂¶
理義密微蠶絲牛毛心胷恢廓海闊天髙豪傑之¶才聖
賢之學景星慶雲泰山喬岳¶
　　臨川野老自賛　　　　　　　　吳　澂¶
身形痩削春林獨鶴眼睛閃爍秋霄一鶚逺絶塵¶滓大
<pb:KR4h0081_WYG_021-13a>
同寥廓自鳴自和自歌自樂¶
　　李秦公畫像賛　　　　　　　　程鉅夫¶
歴觀宰輔久無儒者潜龍羽翼公乃大雅帝曰<md:KR4h0081_SBCK_018-11b>¶舊學汝
遂相予真儒之效此其權輿熙運方開明¶良起喜如龍
如雲如魚如水任以天下可謂大臣¶勞謙得士清静寜
民想其風采金玉珪璧賜之畫¶圖式是百辟豈惟丹青
盛徳形容尚友淩烟黄閣¶清風¶
　　臨川吳先生畫像賛　　　　　　虞　集
<pb:KR4h0081_WYG_021-13b>
業廣而精徳周而尊釐析羣言以究斯文章甫𤣥¶端書
冊左右愷悌君子天錫眉夀¶
　　西夏相斡公畫像賛　　　　　　虞　集¶
公姓斡氏其先靈武人從夏主遷興州世掌夏國<md:KR4h0081_SBCK_018-12a>¶史公
諱道沖字宗聖八嵗以尚書中童子舉長通¶五經為蕃
漢教授譯論語註别作解義二十巻曰論¶語小義又作
周易卜筮斷以其國字書之行於國¶中至今存焉官至
其國之中書宰相而歿夏人嘗¶尊孔子為至聖文宣帝
<pb:KR4h0081_WYG_021-14a>
是以畫公象列諸從祀其¶國郡縣之學率是行之夏亡
郡縣廢於兵廟學盡¶壊獨甘州僅存其迹興州有帝廟
門牓及夏主靈¶芝歌石刻涼州有殿及廡至元間公之
曽孫雲南¶亷訪使道明奉詔使過涼州見殿廡有公從
祀遺¶象欷歔流涕不能去求工人摹而藏諸家延祐間<md:KR4h0081_SBCK_018-12b>¶荆王修廟學盡撤其舊而新之所象亡矣亷訪之¶孫奎
章閣典籖伊勒都嘗以禮記舉進士從予成¶均於閣下
又為僚焉間來告曰昔故國崇尚文治¶先中書與有功
<pb:KR4h0081_WYG_021-14b>
焉國中從祀廟學之象僅存於兵¶火之餘而泯墜於今
日不亦悲夫先世至元所摹¶象固無恙也願有述焉以
貽我後之人乃為録其¶事而述賛曰¶
西夏之盛禮事孔子極其尊親以帝廟祀乃有儒¶臣早
究典謨通經同文教其國都遂相其君作服¶施采顧瞻
學宫遺象斯在國廢時逺人鮮克知壊<md:KR4h0081_SBCK_018-13a>¶宫改作不聞金
絲不忘其親在賢孫子載圖丹青¶取徴良史¶
　　自賛畫像　　　　　　　　　　虞　集
<pb:KR4h0081_WYG_021-15a>
邈乎千載之下而謂古今一時也𦕈乎五尺之軀¶而謂
天地一體也廓乎不自知其所知也欿乎未¶能至其所
至也俛乎若憂非有傷乎其内也泊乎¶若休無所待乎其
外也服今人之服食今人之食¶同乎今之人聊以順吾
際也讀古人之書誦古人¶之詩思夫古之人不知老之
至也¶
　　大象圖賛　　　　　　　　　　　虞　集<md:KR4h0081_SBCK_018-13b>¶皇帝畫大象圖賜皇太子監察御史前典寳少監¶臣某
<pb:KR4h0081_WYG_021-15b>
承命裝演而寳藏之翰林直學士臣集再拜¶稽首而作
賛曰
有偉馴象至自南域鞗革鏤鍚路¶車是服維皇在輿游
目於式任重持安眂力知¶徳燕閒以思寫之几格天章
龍文臻妙造極嗟爾¶微勞尚軫宸臆師武臣能有不察
識若稽包犧受¶圖布畫逺取不遺以咨神易擬兹形容
克配古昔¶臣用述賛與世作則¶
　　槖佗圖賛　　　　　　　　　　　虞　集
<pb:KR4h0081_WYG_021-16a>
皇武肇迹宛宛龍漠不居其康輯乘為郭有服維<md:KR4h0081_SBCK_018-14a>¶佗
礧肉載崿毳旃帷房鞗軛簟鞹軋軋千里載泉¶于槖
黄頭羔裘騎引顧却人習見聞聖獨有作¶深宫穆清思
詔勒彴手著厥初伊勞匪樂公劉纉¶稷于邦式廓裹糧
啓行致祚八百史臣作雅稽古¶允若¶
　　静修劉先生畫像賛　　　　　　歐陽𤣥¶
微㸃之狂而有沂上風雲之樂資由之勇而無北¶鄙鼔
瑟之聲於裕皇之仁而見不可留之四皓以¶世祖之略
<pb:KR4h0081_WYG_021-16b>
而過不能致之兩生嗚呼麒麟鳳凰固¶宇内之不常有
也然而一見而六典作一出而春<md:KR4h0081_SBCK_018-14b>¶秋成則其志不欲遺
世而獨往也明矣亦將從周¶公孔子之後為往聖繼絶
學為來世開太平者耶¶
　　黙庵安先生畫像賛　　　　　　歐陽𤣥¶
寤寐乎明善誠身之書步趨乎格物致知之學闗¶西三
鱣未必榮於教授之四世荀陵八龍奚以過¶於伯仲之
一壑豈非白茅重而忠信著𤣥酒醇而¶嗜慾薄者乎鍾
<pb:KR4h0081_WYG_021-17a>
期伯牙有同世而不相遇者吾故¶於黙庵之神交而益
以重容城之先覺也¶
　　威如蘇先生畫像賛　　　　　　歐陽𤣥¶
英英紫芝皎皎素絲㝠捜逺討黙識近思子雲精<md:KR4h0081_SBCK_018-15a>¶深
季海孝友徳人之容君子之守¶
　　郎中蘇公畫像賛　　　　　　　歐陽𤣥¶
維子寜父為名卿士其心塞淵如古君子既合於¶古豈
諧於時職是正直弗究厥施㞐家嗃嗃在國¶諤諤屹如
<pb:KR4h0081_WYG_021-17b>
長松矯如一鶚蚤以讜言屢忤權相晚¶著恵愛足食邊
饟剛者必仁仁必有後宜爾有子¶簡自造秀遺像儼
然不亡者存九原可作孰敢吏¶雲¶
　　潘雲谷墨賛　　　　　　　　　李　泂¶
徂徠松雲貯𤣥谷道人居中抱其獨琅琅空山萬<md:KR4h0081_SBCK_018-15b>¶杵熟
道人曄然開電目松雲化石石化玉崢嶸寳¶氣星漢燭
貢之奎章月在櫝龍光淋漓九宇福¶
　　李節婦馮静君賛　　　　　　　王士熙
<pb:KR4h0081_WYG_021-18a>
古之稱節婦人者不特織紝組紃而已良人不天¶未亡
殆存出生氣於寒灰之中死者得妥生者已¶傳其家嗚
呼馮氏百世猶誇¶
　
　
　
　
　
<pb:KR4h0081_WYG_021-18b>
　
　
　
　
　
　
　
　元文類巻十八
