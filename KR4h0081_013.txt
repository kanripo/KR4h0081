# -*- mode: mandoku-view -*-
#+TITLE: 元文類
#+DATE: 2015-09-23 10:32:47
#+PROPERTY: JUAN 13

<md:KR4h0081_SBCK_012-25b>¶<md:KR4h0081_SBCK_013-1a>¶
<pb:KR4h0081_WYG_016-1a>
欽定四庫全書
　元文類巻十三¶　　　　　元　蘇天爵　編

　奏議¶
　　時務五事(至元三年/)　　　　　　許　衡¶
臣衡誠惶誠恐謹奏呈時務五事伏念臣性識愚¶陋學
術荒疎不期虚名偶塵聖聴¶陛下好賢樂善舍短取長
雖以臣之不才亦叨¶寵遇自甲寅至今十有三年凡八
被詔㫖中¶懐自念何以報塞又日者面奉徳音丁寜懇
<pb:KR4h0081_WYG_016-1b>
至中書大務容臣盡言臣雖昏愚荷陛下知待如¶此其
厚敢不罄竭所有思益萬分但迂拙之學本<md:KR4h0081_SBCK_013-1b>¶非求仕言
論鄙直不能回互矯趨時好孟子以責¶難於君陳善閉
邪迺為恭敬孔子謂以道事君不¶可則止臣之所守者
其大意葢如此也伏望¶陛下寛其不佞察其至懐則區
區之愚亦或有少¶補云¶
　　立國規摹一¶
為天下國家有大規摹規摹既定循其序而行之¶使無
<pb:KR4h0081_WYG_016-2a>
過焉無不及焉則治功可期否則心疑目眩¶變易紛更
日計有餘而嵗計不足未見其可也昔¶子産處衰周之
列國孔明用西蜀之一隅且有定<md:KR4h0081_SBCK_013-2a>¶論而終身由之况堂
堂天下可無一定之論而妄¶為之哉古今立國規摹雖
各不同然其大要在得¶天下心得天下心無他愛與公
而已矣愛則民心¶順公則民心服既順且服於為治也
何有然開創¶之始重臣挾功而難制有以害我公小民
雜屬而¶未一有以梗我愛於此為計其亦難矣自非英
<pb:KR4h0081_WYG_016-2b>
睿¶之君賢良之佐未易處也勢雖難制必求其所以¶制
衆雖難一必求其所以一前慮却顧因時順理¶予之奪
之進之退之内主甚堅外行甚易日戛月¶摩周旋曲折
必使吾之愛吾之公達於天下而後<md:KR4h0081_SBCK_013-2b>¶已至是則紀綱法
度施行有地天下雖大可不勞¶而理也然其先後之序
緩急之宜蚤有定則可以¶意㑹而不可以言傳也是之
謂規摹國朝土宇曠¶逺諸民相雜俗既不同論難遽定
考之前代北方¶奄有中夏必行漢法可以長久故後魏
<pb:KR4h0081_WYG_016-3a>
遼金歴年¶最多其他不能實用漢法皆亂亡相繼史冊
具載¶昭昭可見也¶
　後魏拓跋氏改姓元氏都雲中遷雒十六帝一百¶七
　十一年¶
　遼耶律改劉氏都臨潢徙無常處九帝二百一<md:KR4h0081_SBCK_013-3a>¶十八
　年¶
　金完顔氏都上京遷燕九帝一百一十八年¶
　　前趙劉元海據平陽三主二十五年
<pb:KR4h0081_WYG_016-3b>
　　後趙石勒都襄國六主三十二年¶
　　前燕慕容皝都薊遷鄴三主三十四年¶
　　前秦苻堅都長安五主四十四年¶
　　後秦姚萇都長安三主三十四年¶
　　南燕慕容徳據廣固二主十二年¶
　　南涼秃髪烏姑據廣固三主十八年¶
　　西秦乞伏國仁據金城四主四十七年<md:KR4h0081_SBCK_013-3b>¶　　後燕慕容垂據中山鄴四主二十五年
<pb:KR4h0081_WYG_016-4a>
　　夏赫連勃勃據朔方三主二十五年¶
國家仍處逺漠無事論此必如今日形勢非用漢¶法不
宜也陸行資車水行資舟反之則必不能行¶幽燕以北
服食宜涼蜀漢以南服食宜熱反之則¶必有變異以是
論之國家當行漢法無疑也然萬¶世國俗累朝勲貴一
旦驅之下從臣僕之謀改就¶亡國之俗其勢有甚難者
茍非聦悟特達曉知中¶原實歴代帝王為治之地則必
咨嗟怨憤諠譁其¶不可也竊嘗思之寒之與暑固為不
<pb:KR4h0081_WYG_016-4b>
同然寒之變<md:KR4h0081_SBCK_013-4a>¶暑也始於微温温而熱熱而暑積百有八
十二日¶而寒氣始盡暑之變寒其勢亦然山水之根力
可¶破石是亦積之之驗也茍能漸之摩之待以嵗月¶心
堅而確事易而常未有不可變者然事有大小¶時有久
近期小事於逺則遷延虚曠而無功期大¶事於近則急
迫愴惶而不達此創業垂統也以北¶方之俗改用中國
之法也非三十年不可成功在¶昔金國初亡便當議此
此而不務孰為可務顧乃¶宴安逸豫垂三十年養成尾
<pb:KR4h0081_WYG_016-5a>
大之勢祖宗失其機¶於前陛下繼其難於後外事征伐
内撫瘡痍雖曰<md:KR4h0081_SBCK_013-4b>¶守成實如創業規摹之定又難於嚮時
矣然尾大¶之勢計聖謀神算已有處之之道非臣區區
所能¶及也此外唯當齊一吾民之富實興學練兵隨時¶
損益稍為定制如臣輩者皆能論此在陛下篤信¶而堅
守之不雜小人不營小利不責近效不恤浮¶言則天下
之心庶幾可得而致治之功庶幾可成¶也¶
　　中書大要二
<pb:KR4h0081_WYG_016-5b>
中書管天下之務固不勝其煩也然其大要在用¶人立
法二者而已近而譬之髪之在頭不以手理<md:KR4h0081_SBCK_013-5a>¶而以櫛理
又譬之食之在器不以手取而以匕取¶手雖不能自為
而能用夫櫛與匕焉是即手之為¶也上之用人何以異
此不先有司直欲躬役庶務¶將見日勤日苦而日愈不
暇矣古人謂得士者昌¶自用則小意正如此夫賢者識
治之體知事之要¶與庸人相懸葢十百而千萬也布之
周行百職具¶舉宰職總其要而臨之不煩不勞此所謂
<pb:KR4h0081_WYG_016-6a>
省也然¶人之賢否未能灼知其詳固不敢用或已知其
孰¶為君子孰為小人復畏首畏尾患得患失坐視其¶弊
而不敢進退之徒曰知人而實不能用人亦何<md:KR4h0081_SBCK_013-5b>¶益哉人
莫不飲食也獨膳夫為能致氣味之美莫¶不睹日月也
獨術者為能步虧食之數得法與不¶得法固難一律論
有馬不能習必借人乘之有玉¶不能治必求玉人雕琢
之小物尚爾况堂堂天下¶神器可使不得法者為耶古
人謂為山必因丘陵¶為下必因川澤意正如此夫治人
<pb:KR4h0081_WYG_016-6b>
者法也守法者¶人也人法相維上安下順而宰職優游
廊廟之上¶不煩不勞此所謂省也里巷之談動以古為
詬戲¶不知今日口之所食身之所衣皆古人遺法而不¶
可違者豈天下之大國家之重而古成法反可違<md:KR4h0081_SBCK_013-6a>¶邪其
亦弗思甚矣用人立法今雖不能遽起古昔¶然已仕者
便當頒降俸給使可養㢘未仕者且當¶寛立條格俾就
敘用則失職之怨少可舒矣外設¶監司糾察汚濫内専
吏部考定資歴則非分之求¶漸可息矣再任三任抑髙
<pb:KR4h0081_WYG_016-7a>
舉下則人才爵位略可¶平矣舍此則堆積壅塞參差謬
戾茍延嵗月莫知¶所期俸給之數敘用之格監司之條
例先當擬定¶至於貴家世襲品官任子驅良抄數之便
宜續當¶議之亦不可緩也此其大凡要須深探古人所
以¶用人立法之意推而衍之則何難見之有若夫得<md:KR4h0081_SBCK_013-6b>¶行
與不得行在上之委任者何如而能行與不能¶行又在
執政者得人不得爾此非臣之所能及也¶
　　為君難三(踐言心防欺天任賢/得民    順  道)　(去邪/)
<pb:KR4h0081_WYG_016-7b>
生民有欲無主乃亂上天眷命作之君師必與之¶聰明
剛斷之資重厚包容之量使首出庶物而表¶正萬邦此
葢天以至難任之非予之可安之地而¶娱之也堯舜以
來聖帝明王莫不兢兢業業小心¶畏慎日中不暇未明
求衣誠知天之所畀至難之¶任初不可以易心處知其
為難而以難處則難或¶可易不知為難而以易處則他
日之難有不可為<md:KR4h0081_SBCK_013-7a>¶者矣孔子謂人之言曰為君難為臣
不易則其說¶所由來逺矣為臣不易臣已告之安圖至
<pb:KR4h0081_WYG_016-8a>
為君之¶難尤陛下所當専意者臣請舉其切而要者款¶
陳於後¶
　　踐言
人君不患出言之難而患踐言之難知踐¶言之難則其
出言不容不慎矣昔劉安世見司馬¶温公問盡心行已
之要可以終身行之者公曰其¶誠乎劉公問行之何先
公曰自不妄語始劉公初¶甚易之及退而自櫽括日之
所行與凡所言自相¶掣肘矛盾者多矣力行七年而後
<pb:KR4h0081_WYG_016-8b>
成自此言行一<md:KR4h0081_SBCK_013-7b>¶致表裏相應遇事坦然常有餘裕臣按
劉安世一¶士人也所交者一家之親也一鄉之衆也同
列之¶臣不過數十百人而止耳然以言行相較猶有自¶
相掣肘矛盾者况天下之大兆民之衆事有萬變¶日有
萬機而人君以一身一心酬酢之欲言無失¶豈易能哉
故有昔之所言而今日不記者今之所¶命而後日自違
者可否異同紛更變易紀綱不得¶布而法度不得立臣
下雖欲黽勉而竟無所持循¶徒汩沒於瑣碎之中卒於
<pb:KR4h0081_WYG_016-9a>
無補况因之為弊者又¶日新月盛而不可遏在下之人
疑惑驚眩且議其<md:KR4h0081_SBCK_013-8a>¶無法無信一至於此也此無他至難
之地不以難¶處而以易處之故也茍從古者大學之道
以修身¶為本凡一事之來一言之發必求其所以然與
其¶所當然不牽於愛不蔽於憎不因於喜不激於怒¶虚
心端意熟思而審處之雖有不中者葢鮮矣奈¶何為人
上者多樂舒肆為人臣者多事容悦容悦¶本為私也私心
盛則不畏人矣舒肆本為欲也欲¶心熾則不畏天矣以
<pb:KR4h0081_WYG_016-9b>
不畏天之心與不畏人之心¶感合無間則其所務若皆快
心事耳快心則口欲¶言而言身欲動而動又豈肯兢兢
業業以修身為<md:KR4h0081_SBCK_013-8b>¶本一言一事熟思而審處之乎此人君
踐言之難¶所以又難於天下之人也¶
　　防欺
人之情偽有易有險險者難知易者易知¶易知者雖
談笑之頃几席之間可得其底藴難知¶者雖同居共事
閲月窮年猶莫測其意之所向雖¶然此特繫夫人之險
<pb:KR4h0081_WYG_016-10a>
易者然也又有衆寡之辨焉¶寡則易知衆則難知難知
非不智也用智分也易知非¶多智也合小智而成大智
也故在上之人難於知¶下而在下之人易於知上其勢
然也處難知之地¶御難知之人欲其不見欺也葢難矣
昔包孝肅剛<md:KR4h0081_SBCK_013-9a>¶嚴峭直號為明察有編民犯法當杖脊吏
受財與¶之約曰今見尹必付我責狀汝第呼號自辨我
與¶汝分此罪汝決杖我亦決杖既而&KR0694;引囚問畢果¶付
吏責狀囚如吏言分辯不已吏人厲聲訶之曰¶但受脊
<pb:KR4h0081_WYG_016-10b>
杖出去何用多言包謂其恃權捽吏於庭¶杖之十七特
寛囚罪止從杖坐以沮吏勢不知乃¶為所賣卒如素約
臣謂此一京尹耳其見欺於人¶不過誤一事害一人而
已人君處億兆之上所操¶者予奪進退賞罸生殺之權
不幸見欺以非為是¶以是為非其害可勝既耶人君唯
無喜怒也有喜<md:KR4h0081_SBCK_013-9b>¶怒則賛其喜以市恩鼔其怒以張勢人
君惟無愛¶憎也有愛憎則假其愛以濟私藉其憎以復
怨甚¶至本無喜也誑之使喜本無怒也激之使怒本不
<pb:KR4h0081_WYG_016-11a>
足愛也強譽之使愛本無可憎也强短之使憎若¶是則
進者未必為君子退者未必為小人予者或¶無功而奪
者或有功也以至賞之罸之生之殺之¶鮮有得其正者
人君不悟日在欺中方仗若曹擿¶發細隠以防天下之
欺欺而至此欺尚可防耶大¶抵人君以知人為貴以用
人為急用得其人則無¶事於防矣既不出此則所近者
爭進之人耳好利<md:KR4h0081_SBCK_013-10a>¶之人耳無恥之人耳彼挾詐用術千
蹊萬逕以蠱¶君心於此欲防其欺雖堯舜不能也
<pb:KR4h0081_WYG_016-11b>
　　任賢
賢者以公為心以愛為心不為利回不為¶勢屈寘之
周行則庶事得其正天下被其澤賢者¶之於人國其重
固如此也然或遭時不偶務自韜¶晦有舉一世而人不
知者雖或知之而當路之人¶未有同類不見汲引獨人
君有不知者人君雖或¶知之召之命之汎如厮養而賢
者有不屑就者雖¶或待之以貌接之以禮而其所言不
見信用有超¶然引去者雖或信用復使小人參於其間
<pb:KR4h0081_WYG_016-12a>
責小利<md:KR4h0081_SBCK_013-10b>¶期近效有用賢之名無用賢之實賢者亦豈肯
尸¶位素餐徒費廪禄取譏誚於天下也雖然此特論¶
難進者言也又有難合者焉人君位處崇髙日受¶容悦
大抵樂聞人之過而不樂聞己之過務快己¶之心而不
務快民之心賢者必欲匡而正之扶而¶安之使如堯舜
之正堯舜之安而後已故其勢難¶合况姦邪佞倖醜正
惡直肆為詆毁多方以陷之¶將見罪戾之不免又可望
庶事得其正天下被其¶澤耶自古及今端人雅士所以
<pb:KR4h0081_WYG_016-12b>
重於進而輕於退¶者葢以此爾大禹聖人聞善即拜益
戒之曰任賢<md:KR4h0081_SBCK_013-11a>¶勿貳去邪勿疑貳之一言在大禹猶當警
省後世¶人主宜如何哉此任賢之難也¶
　　去邪
姦邪之人其為心險其用術巧惟險也故¶千態萬狀而
人莫能知(如以甘言卑辭誘人於/過失然後發之之類)惟¶巧也故千蹊萬逕
而人莫能禦(如勢在近習則誘近習勢/在宫闈則¶誚宫闈之類)人君不察以諂
為恭以訐為公以欺為可¶信以佞為可近喜怒愛惡人
<pb:KR4h0081_WYG_016-13a>
主固不能無然有可¶者有不可者而姦邪之人一於迎
合竊其勢以立¶己之威濟其欲以結主之愛愛隆於上
威擅於下¶大臣不敢議近親不敢言毒被天下而上莫
之知<md:KR4h0081_SBCK_013-11b>¶此前人所謂城狐也所謂社鼠也至是而求去之¶
不己難乎雖然此由人主不悟誤至於此猶有説¶焉如
宇文士及之佞太宗灼見其情而竟不能斥¶李林甫妬
賢嫉能明皇洞見其姦而卒不能退邪¶之惑人有如此
者可不畏哉
<pb:KR4h0081_WYG_016-13b>
　　得民心
上以誠愛下下以忠報上有感必應理¶固宜然然考之
往昔有不可以常情論者禹抑洪¶水以救天下其功大
矣啓賢能敬承繼禹之道其¶澤深矣然一傳而太康才
畋於洛萬姓遽仇而去¶之吁可怪也漢髙帝起布衣天
下之士雲合景從<md:KR4h0081_SBCK_013-12a>¶其困滎陽也紀信至捐生以赴急人
心之歸可見¶矣及天下已定而相聚沙中有謀反者此
又何邪¶竊嘗思之民之戴君本於天命初無不順之心
<pb:KR4h0081_WYG_016-14a>
也¶特由使之失望使之不平然後怨望生焉禹啟愛¶下
既如赤子矣民之奉上亦如父母矣今太康尸¶位以逸
豫滅厥徳非所以為父母也是以失望秦¶楚殘暴故天
下叛之漢政寛仁故天下歸之今髙¶帝用愛憎行誅賞
非所以為寛仁也是以不平推¶是二者參較古今凡有
恩澤於民而民怨且怒者¶莫不類乎此也大抵人君即
位之始多發美言詔<md:KR4h0081_SBCK_013-12b>¶誥天下天下悦之冀其有實既而
實不能副遂怨¶心生焉一類同等無大相逺人君特以
<pb:KR4h0081_WYG_016-14b>
己之私好¶獨厚一人則其不厚者已有疾之之意況厚
其有¶罪而薄其有功豈得不怒於心邪失望之怨不平¶
之怒鬱而不解雖曰愛之惡在其為愛之也必如¶古者
大學之道以修身為本凡一言也一動也舉¶可以為天
下法一賞也一罸也舉可以合天下公¶則億兆之心將
不求而自得又豈有失望不平之¶累哉奈何此道不明
為人君者不喜聞過為人臣¶者不敢盡言合二者之心
以求天下之心則其難<md:KR4h0081_SBCK_013-13a>¶得也固宜
<pb:KR4h0081_WYG_016-15a>
　　順天道
三代而下稱盛治者無如漢之文景然¶考之當時天象
數變如日食地震山崩水潰長星¶彗星孛星之類未易
遽數前此後此凡若是者小¶則有水旱之應大則有亂
亡之應未有徒然而已¶者獨文景克承天心消弭變異
使四十年間海内¶殷富黎庶樂業移告訐之風為醇厚
之俗且建立¶漢家四百年不拔之業猗歟偉哉未見其
比也秦¶之苦天下久矣加以楚漢之戰生民糜滅戶不
<pb:KR4h0081_WYG_016-15b>
過¶萬文帝承諸吕變故之餘入繼正統専以養民為<md:KR4h0081_SBCK_013-13b>¶務
其憂也不以己之憂為憂而以天下之憂為憂¶其樂也
不以己之樂為樂而以天下之樂為樂今¶年下詔勸農
桑也恐民生之不遂明年下詔減租¶稅也慮民用之或
乏懇愛如此宜其民心得而和¶氣應也臣竊見前年秋
孛出西方彗出東方去年¶冬彗見東方復見西方議者
咸謂當除舊布新以¶應天變臣謂與其妄意揣度曷若
直法文景之恭¶儉愛民為理明義正而可信也天之樹
<pb:KR4h0081_WYG_016-16a>
君本為下¶民故孟子謂民為重君為輕書亦曰天視自
我民¶視天聴自我民聴以是論之則天之道恒在於下<md:KR4h0081_SBCK_013-14a>¶恒在於不足也君人者不求之下而求之髙不求¶之不
足而求之有餘斯其所以召天變也變已生¶矣象已著
矣乖戾之幾已萌而不可遏矣猶且因¶仍故習抑其下
而損其不足謂之順天不亦難乎¶右六者難之目也舉
其要則修徳用賢愛民三者¶而已此謂治本治本立則
紀綱可布法度可行治¶功可必否則愛惡相攻善惡交
<pb:KR4h0081_WYG_016-16b>
病生民不免於水¶火以是為治萬不能也¶
　　農桑學校四¶
語古之聖君必曰堯舜語古之賢臣必曰稷契葢<md:KR4h0081_SBCK_013-14b>¶堯舜
能知天道而順承之稷契又知堯舜之心而¶輔賛之此
所以為法於天下而可傳於後世也天¶之道好生而不
私堯與舜亦好生而不私若克明¶峻徳至黎民於變敬授
人時至庶績咸熙此順承¶天道之實也稷播百穀以厚
民生契敷五教以善¶民心此輔賛堯舜之實也是義也
<pb:KR4h0081_WYG_016-17a>
出書之首篇曰¶堯典曰舜典臣自十七八時已能誦説
爾後温之¶復之推之衍之思之又思之苦心竭力至年
五十¶始大曉悟以是參諸往古而往古聖賢之言無不¶
同驗之歴代而歴代治亂之迹無不合自此胸中<md:KR4h0081_SBCK_013-15a>¶廓然
無有凝滯斷知此説實自古聖君賢相平天¶下之要道
既幸得之常以語人而人之聞者忽焉¶泛焉莫以為意
察其所至正如臣在十七八時葢¶無臣許多思慮許多
工夫其不能領解理固宜然¶然間與一二知者相與講
<pb:KR4h0081_WYG_016-17b>
論心融意㑹雖終日竟¶夕不知其有倦且怠也葢此道
之行民可使富兵¶可使强人才由之以多國勢由之以
重臣夙夜念¶之至熟也今國家徒知斂財之巧不知生
財之由¶(不惟不知生財而斂財/之酷又害于生財也)徒欲防人之欺不欲養
人¶之善(所以防者為欺也不欺則無事于防矣欲其不/欺非衣食以厚其生禮義以養其心則不<md:KR4h0081_SBCK_013-15b>¶能也)
徒患法令之難行不患法令無可行之地(上多賢才¶皆/知為公下多)
(富民皆知自愛則/令自行禁自止)誠能自今以始優重農¶民勿使擾害
盡驅游惰之人歸之南畆嵗課種樹¶懇諭而督行之十
<pb:KR4h0081_WYG_016-18a>
年以後當倉盈庫積非今日比¶也自上都中都下及司
縣皆設學校使皇子以下¶至於庶人之子弟皆從事於
學日明父子君臣之¶大倫自洒掃應對至於平天下之
要道十年已後¶上知所以御下下知所以事上上下和
睦又非今¶日比矣能是二者則萬目皆舉不能是二者
皆¶不可期也是道也堯舜之道也堯舜之道好生而<md:KR4h0081_SBCK_013-16a>¶不
私惟能行此乃可好生而不私也孟子曰我非¶堯舜之
道不敢陳於王前臣愚區區竊亦願學
<pb:KR4h0081_WYG_016-18b>
　　慎徽五(定民志/慎喜怒)　(崇退讓/守信)¶
　　定民志
夫天下所以定者民志定也民志定則¶士安於士農安
於農工商安於為工商則在上一人¶有可安之理民不
安於白屋必求祿仕仕不安於¶卑位必求尊榮四方萬
里輻輳並進各懐其無厭無¶恥之心在上之人可不為
寒心哉¶
　　崇退讓
<pb:KR4h0081_WYG_016-19a>
臣聞取天下者尚勇敢守天下者崇退¶讓不尚勇敢
則無以取天下不崇退讓則無以守<md:KR4h0081_SBCK_013-16b>¶天下取也守也各
有其宜君人者不可以不審也¶
　　慎喜怒
審而後發發無不中否則觸事遽喜喜¶之色見於貌喜
之言出於口人皆知之徐考其故¶知無可喜者則必悔
其喜之失無可怒者則必悔¶其怒之失甚至先喜後怒
先怒後喜先喜是則後¶之怒非也先怒是則後之喜非
<pb:KR4h0081_WYG_016-19b>
也號令數變無他¶也喜怒不節之故是以先王潛心恭
黙不易喜怒¶其未發也雖至近莫能知其發也雖至親
莫能移¶故號令簡而無悔無悔則自不中變也人之揣
君¶必於喜怒知君之喜怒者莫如近愛是以在下希<md:KR4h0081_SBCK_013-17a>¶進
之人求託近愛近愛不察乃與之為地甚至無¶喜生喜
無怒生怒在上獨以喜之怒之為當理而¶不知天下四
方議笑怨謗正以為不當理也最宜¶深念失於不守大
體易於喜怒也
<pb:KR4h0081_WYG_016-20a>
　　守信
數變巳不可數失信尤不可周幽王無道¶不畏天不愛
民酒荒色荒故不恤方今無此何苦¶使人不信¶
　　班師議　　　　　　　　　　　郝　經¶
易文言傳謂亢之為言也知進而不知退知存而¶不知
亡知得而不知喪知進退存亡而不失其正<md:KR4h0081_SBCK_013-17b>¶者其惟聖
人乎葢乾之龍徳體天行徤六位時成¶時乘六龍以御
天時者何當其可之謂也故可以¶濳則潛可以見則見
<pb:KR4h0081_WYG_016-20b>
可以惕則惕可以躍則躍可¶以飛則飛五位者皆當其
可聖王之徳也至於上¶九則惟知進與存不知退與亡
不當其可而違其¶時是以至此極而有悔弗逮乎五位
者而猶謂之¶亢龍徳於是乎衰不足以為聖王矣故古
之聖王¶莫不以時進退握乾知幾舜自耕稼陶漁以至
為¶帝知進也以天下與人不私其子而以與禹知退¶也
文王三分天下有其二以服事殷知退也武王<md:KR4h0081_SBCK_013-18a>¶遂伐殷
而有天下知進也漢髙帝不與項羽校蠖¶屈漢中知退
<pb:KR4h0081_WYG_016-21a>
也還定三秦以討羽知進也光武為¶更始殺其兄齊武
王而不校展轉河朔知退也一¶旦自立中興漢室知進
也故上世稱聖王者以舜¶為首其次則稱文武後世之
稱聖王者以髙帝為¶首其次則稱光武皆知進退存亡
之理時乘御天¶卒以龍徳而位天位者也至於魏孝文
雖不逮於¶文武髙光遷都洛陽總干問罪辭順而返齊
人侵¶較報之以兵聞喪而還進退以禮不隕師徒卒全¶
龍徳為用夏變夷之賢主亦其次也彼憑威恃力<md:KR4h0081_SBCK_013-18b>¶以逞
<pb:KR4h0081_WYG_016-21b>
無疆之欲皆亢龍之師也秦苻堅金海陵亢¶而不悔者
也漢武帝唐太宗亢而有悔者也雖皆¶亢龍悔而知退
又其次也大舜不可及已文武髙¶光魏孝漢武帝唐太
宗後王進退有餘師矣共惟¶大王殿下聰明睿智足以
有臨發强剛毅足以有¶斷進退存亡之正知之久矣嚮
在沙陀命經曰時¶未可也又曰時之一字最當整理又
曰可行之時¶爾自知之大哉王言時乘六龍之道知之
久矣自¶出師以來進而不退經有所未解者故言於真
<pb:KR4h0081_WYG_016-22a>
定¶於曹濮於唐鄧亟言不已未賜開允乃今事亟故<md:KR4h0081_SBCK_013-19a>¶復
進狂言國家自平金以來皆亢龍之師也惟務¶進取不
遵養時晦老師費財卒無成功三十年矣¶先皇帝立政
當安靜以圖寜謐忽無故大舉進而¶不退畀王東師則
不當亦進也而遽進以為有命¶不敢自逸至於汝南既
聞㐫訃即當遣使遍告諸¶師各以次還修好於宋歸定
大事不可復進也而¶遽進以有師期㑹於江濵遣使諭
宋息兵安民振¶旅而歸不當復進也而又進既不宜渡
<pb:KR4h0081_WYG_016-22b>
淮又豈宜¶渡江既不宜妄進又豈宜攻城若以幾不可
失敵¶不可縱亦既渡江不能中止便當乘虚取鄂分兵<md:KR4h0081_SBCK_013-19b>¶四出直造臨安疾雷不及掩耳則宋亦可圖如其¶不可
知難而退不失為金烏珠也師不當進而進¶江不當渡
而渡城不當攻而攻當速退而不退當¶速進而不進遷
延盤桓江渚情見勢屈舉天¶下兵力不能取一城則我
竭彼盈又何俟乎且諸¶軍疾疫已十四五又延引日月
冬春之交疫必大¶作恐欲還不能彼既上流無虞吕文
<pb:KR4h0081_WYG_016-23a>
徳已并兵拒¶守知我國疵鬬氣自倍兩淮之兵盡集白
鷺江西¶之兵盡集龍興嶺廣之兵盡集長沙閩越沿海
巨¶舶大艦比次而至伺隙而進如遏截於江黄津渡<md:KR4h0081_SBCK_013-20a>¶邀
遮於大城闗口塞漢東之石門限郢復之湖濼¶則我將
安歸無已則突入江浙𢷬其心腹聞臨安¶海門已具龍
舟則亦徒往還抵金山并命求出豈¶無韓世忠之儔乎
且鄂與漢陽分據大别中挾巨¶浸號為活城肉薄骨并
而拔之則彼倭破壁空城¶而去泝流而上則入洞庭保
<pb:KR4h0081_WYG_016-23b>
荆襄順流而下精兵¶徤櫓突過滸黄未易遏也則亦徒
費人命我安所¶得哉區區一城勝之不武不勝則大損
威望復何¶俟乎雖然以王本心不欲渡江既渡江不欲
攻城¶既攻城不欲并命不焚廬舍不傷人民不易其衣<md:KR4h0081_SBCK_013-20b>¶冠不毁其墳墓三百里外不使侵掠或勸逕趨臨¶安曰
其人民稠夥若往雖不殺戮亦被踐蹂吾所¶不忍若天
與我不必殺人若天弗與殺人何益而¶竟不往諸將歸
罪士人謂不可用以不殺人故不¶得城曰彼守城者祇
<pb:KR4h0081_WYG_016-24a>
一士人賈制置汝千萬衆不¶能勝殺人數月不能拔汝
輩之罪也豈士人之罪¶乎益禁殺人巋然一仁上通於
天久有歸志不能¶遂行爾然今日事急不可不斷也宋
人方懼大敵¶自救之師雖則畢集未暇謀我苐吾國内
空虚塔¶察爾國王與李行省肱脾相依在於背脇西域諸
胡<md:KR4h0081_SBCK_013-21a>¶窺覘闗隴隔絶實喇大王病民諸姦各持兩端觀¶望
所立莫不覬覦神器染指垂涎一有狡焉或啓¶戎心先
人舉事腹背受敵大事去矣且額埒布格¶已行赦令令
<pb:KR4h0081_WYG_016-24b>
托里齊為斷事官行尚書省據燕都¶按圖籍號令諸道
行皇帝事矣雖大王素有人望¶且握重兵獨不見金世
宗海陵之事乎若彼果決¶稱受遺詔便正位號下詔中
原行赦江上欲歸得¶乎昨奉命與張仲一觀新月城自
西南隅至東北¶隅萬人敵上可並行大軍排槎丳樓締
構重複必¶不可攻祇有許和而歸爾復何俟乎願陛下
以<md:KR4h0081_SBCK_013-21b>¶祖宗為念以社稷為念以天下生靈為念奮發乾剛¶
不為需下斷然班師亟定大計銷禍於未然先命¶勁兵
<pb:KR4h0081_WYG_016-25a>
把截江面與宋議和許割淮南漢上梓䕫兩¶路定疆界
嵗幣置輜重以輕騎歸渡淮乘馹直造¶都則從天而下
彼之姦謀僣志氷釋瓦解遣一軍逆¶大行皇帝靈舁收
皇帝璽遣使召實喇額埒布格¶摩該及諸王駙馬㑹喪
和琳差官於汴京京兆成¶都西涼東平西京北京撫慰
安輯召太子鎮燕都¶示以形勢則大寳有歸而社稷安
失之東隅收之¶桑榆以退為進以亡為存飛龍在天利
見大人無<md:KR4h0081_SBCK_013-22a>¶亢龍之悔矣十一月二日臣經昩死上進
<pb:KR4h0081_WYG_016-25b>
　
　
　
　
　
　
　
　元文類巻十三
