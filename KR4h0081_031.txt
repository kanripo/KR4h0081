# -*- mode: mandoku-view -*-
#+TITLE: 元文類
#+DATE: 2015-09-23 10:32:48
#+PROPERTY: JUAN 31

<md:KR4h0081_SBCK_030-23b>¶<md:KR4h0081_SBCK_031-1a>¶
<pb:KR4h0081_WYG_034-1a>
欽定四庫全書
　元文類巻三十一¶　　　　元　蘇天爵　編
　記¶
　　石田山房記　　　　　　　　　

馬祖常¶
桐栢之水發為淮東行五百里合溮潢山谷諸流¶左盤
右紆環繚陵麓其南有州曰光土衍而草茂¶民勤而俗
樸故贈騎都尉開封郡伯浚儀馬公實¶嘗監焉公之子
祖常少賤而服田于野以給饘粥¶鄉之人思慕郡伯之
<pb:KR4h0081_WYG_034-1b>
政念其子之勞而將去也迺¶為之卜里中地亟其葺屋
而俾就家焉屋之側有¶崇丘可五七丈溪水傍折而出
岸碕之上嘉樹苞<md:KR4h0081_SBCK_031-1b>¶竹薈蔚蔽虧前為木梁梁溪而行周
垣悉編菅葦¶門屋覆之以茨嵗時里隣酒食往來牛種
田器更¶相貰貸寒冬不耕其父老各率子若孫持書笈
來¶問孝經論語孔子之説其耕之土雖磽瘠寡殖不¶如
江湖之沃饒然猶愈於無業也祖常者因樂而¶居焉於
是名其屋曰石田山房且自為記與圖以¶屬當世能言
<pb:KR4h0081_WYG_034-2a>
之士請為賦詩異日使淮南人歌之¶
　　小圃記　　　　　　　　　　　馬祖常¶
余環堵中治方一畛地横縱為小畦者二十一塍¶崑崙
奴頗善汲晝日縆水十餘石井新浚土厚泉<md:KR4h0081_SBCK_031-2a>¶美灌注四
通春陽土脈亦僨起古所謂滋液滲漉¶何生不育者信
矣哉雜蘆菔蔓菁葱薤諸種布分¶其間柵以稭薪限狗
馬越入蹂&KR1011;圃在前時為故¶主馬廏土有糞合水之膏
澤併漬之後菜熟芼羮¶以侑廩米之饙餾吾於世資蓋
<pb:KR4h0081_WYG_034-2b>
寡取也如是可日¶計矣學子汪琯曰鑄鐵作齒綴于横
木使土平細¶尤宜菜余謂不然土之力完則殖繁若力
盡則亦¶不殖矣因為治小圃記¶
　　上都分院記　　　　　　　　　馬祖常¶
天子嵗省方留都丞相侍省中率百官咸以事從<md:KR4h0081_SBCK_031-2b>¶或分
曹釐務辨位考工或陪扈出入起居供張設¶具或執櫜
鞬備宿衛或視符璽金帛尚衣諸御物¶惟謹其為小心
寅畏趨走奉命㒺敢少怠而必至¶給沐更上之日迺得
<pb:KR4h0081_WYG_034-3a>
一休也惟詞臣獨無它為從¶容載筆給軺傳道路給食
持書數囊吏空牘旬日¶不一署文書夙夜雖欲求細勞
微勤以自効而亦¶無有然後知上之人不欲役其心使
之研精於思¶慮而專以文字為職業非如衆有司務以
集事為¶賢者也至治三年汶陽曹公子真分直學士院
實¶應從行祖常攝官待制聮為出偕上日懼譾薄無<md:KR4h0081_SBCK_031-3a>¶以
稱其官幸遭逢國家治康内外清謐臣隣廉恥¶不煩訓
誨蠻夷懐柔不待約束所以敷宣播告之¶辭猶慎且簡
<pb:KR4h0081_WYG_034-3b>
間為民嵗而祠其祠之祝亦不誣神¶而夸故其意質而
文又寡是以益積其藴蓄而不¶得肆發而為謌詩以形
容國家太平之功乃更相¶與樂其秩之美而喜其被光
寵於明世也吾徒之¶服是選者良亦榮矣夫良亦貴矣
夫可不研精於¶思慮以俟上之召必蹈渾噩之實而列
陳之則庶¶乎不戻於躬也不戾於躬則於古也近矣志
諸壁¶因以存故實云是嵗六月翰林待制承務郎兼國<md:KR4h0081_SBCK_031-3b>¶史院編修官馬祖常記
<pb:KR4h0081_WYG_034-4a>
　　績溪縣尹張公舊政記　　　　　宋　本¶
徽之績溪人程燧走京師致其邑之老之言曰今¶江浙
等處行中書省參知攻事張公當大徳十年¶尹吾邑有
善政去二十二年吾民未嘗忘使燧口¶其事之徴於神
者一徵於人者七將求文章述載¶刻金石以傳吾子攻
文辭聞四方敢請予曰當在¶官樹碑頌功徳藉曰有禁
不為於去之始必待二¶紀之久何也曰吾邑之老曰公
之政著吾邑人之¶心吾邑不必碑故不謀之始去去闊
<pb:KR4h0081_WYG_034-4b>
焉若是而終<md:KR4h0081_SBCK_031-4a>¶將碑者蓋天下行省十民物浩穰莫吾江
浙若郡¶邑類千百守令廉墨哲愚不齊小民逺朝廷被
刻¶害者多而守令率中人十七八不能不計利功公¶以
良民使獲知於上歴顯要來參預吾省政事故¶將傳以
警凡有民社者俾慕以思企及則吾江浙¶類千萬人庶
日就安樂不然吾邑之人耋語壯壯¶語弱弱語穉固不
忘也奚求堅於石曰是固然然¶徽江浙屬獨不病識者
之議媚夫人乎曰吾儕小¶人固嘗竊惑於是吾邑之老
<pb:KR4h0081_WYG_034-5a>
曰夫嫌賢者不避吾¶將以警在位期吾東南民安樂可
以嫌遂已曰昔<md:KR4h0081_SBCK_031-4b>¶宋璟當國廣州民刻石頌徳璟奏禁止
公法璟碎¶女石奈何曰茍得刻吾子文一日即碎其事
之傳¶固不可遏而足以警職字民者矣吾邑之老比贏¶
糧主進以遣燧也固已集閭巷反復計之矣以為¶無不
可故來願無讓曰然則請其詳曰嵗丙午丁¶未邑荐饑
民或攘竊自活胡寄者聚羣不逞將據¶山林負固嘯劫
為公覺皆就擒且勸分賑乏民得¶不死殍不魚肉於盜
<pb:KR4h0081_WYG_034-5b>
邑嵗貢金三鋋視民田多少¶為賦貧者或鬻永業冨民
而不更籍吏驗文書徵¶貧者如故往往被箠楚破家負
責遁逃公一責諾<md:KR4h0081_SBCK_031-5a>¶田今所主家貧者悉得蘇舊徭役弗
均無條教繩¶墨公召民俾度力所堪第高下自承皆不
敢隠列¶為簿帳始終相沿民獲其平國制用中原兵戍
江¶南列城非大故不易而兵若民異屬萬夫長千夫¶長
百夫長恃世守凌轢有司欺細民細民畏之過¶守令其
卒羣聚為虐或訟之有司舉令甲召其偏¶禆共弊則諾
<pb:KR4h0081_WYG_034-6a>
而不至事率中寢民苦無可奈何邑¶戍卒許來孫尤縱
暴民陳亨愬之公遣使語其長¶曰若兵為凶虐速械以
來則罪止其身不然且具¶若姓名以御衆無紀統聞諸
司憲二者若擇之其<md:KR4h0081_SBCK_031-5b>¶長皇恐索來孫縛致受罪後或以
徼巡當至村落¶間亦必白始敢出雖出民雞狗不驚邑
之十一都¶有死比丘棄谿中不知主名公以事過溪側
忽羊¶角風擁馬首旋不已公顧吏吾聞長老言羊角風¶
多異物慿附豈比丘有靈耶因祝期三日必索賊¶爾者
<pb:KR4h0081_WYG_034-6b>
償死命乃物色鈎致之則死者為慧能竊其¶主僧普成
私藏成殺之成遂伏辜邑之孔子廟壊¶又無田食師生
公新廟復出俸錢率僚友與儒之¶富者買田供祭祀饍
饈文教以興邑吏程汝揖貪¶而險以贜罷居里中無以
生偵民有少不平嗾其<md:KR4h0081_SBCK_031-6a>¶訟佐之請謁巳旁緣自資且既
餌臨政者因持其¶短長以蠧民梗政莫敢何問公發其
姦杖之按法¶塗其門側垣為赤方大書識其惡豪猾屏
息此徵¶於人者也邑有神汪姓自唐廟食至宋得王封
<pb:KR4h0081_WYG_034-7a>
甚¶靈吏廉明敬共者禱雨暘災福必應有羣虎繇無¶為
絶江入宣歙境食人畜邑被害尤甚罟穽無所¶施公潔
齋禱神居無何第五都里嗇夫上言有異¶獸若彪然逐
虎食之虎畏駭悉去不敢留此徵於¶神者曰若此已乎
曰公之䘏民隠理民利病甚多¶故吏耆年亭父落長嘗
奔走左右者少日老以耄<md:KR4h0081_SBCK_031-6b>¶老日病以死今可一二目之
者此也然耋壯弱稚¶以公政之善著之心者則不以能
舉其迹多少為¶在亡也嗚呼三代直道而行者斯民也
<pb:KR4h0081_WYG_034-7b>
徽俗厚矣¶政之善能使人不忘宜也無足異予獨愛績
溪之¶人然其知有未盡者夫尹是邑嘗有善政閲一十¶
二年來為參知攻事以耳聽目視相接固可勸官¶東南
者而朝廷拔循良至位宰執使天下後世知¶黜陟以道
不既美乎予初第時已聞公廉直精吏¶事為聞人入翰
林則又知公以左司郎中鯁亮言¶天下事積忤權姦為
忮恨至得禍不避遭中廢士<md:KR4h0081_SBCK_031-7a>¶大夫翕然髙之及起而參
議都省事予為兵部員¶外郎則又見其臨事剛特不少
<pb:KR4h0081_WYG_034-8a>
懲以替績溪之老¶烏知國家用其尹者不翅善其邑之
政也昔裴均¶以故相臨藩方其屬韓愈第以其貴富為
記其少¶時河南府同官立石均故為參軍舍庭中則固
不¶以媚自疑且不以去之久而不之文也用是為記¶公
舊政暨邑人所未知俾歸刻之以風勵字民者¶公名毅
字彦𢎞雒陽人泰定四年二月奉政大夫¶中書省左司
都事宋本記¶
　　水木清華亭記　　　　　　　　宋　本<md:KR4h0081_SBCK_031-7b>¶
<pb:KR4h0081_WYG_034-8b>
至治三年予過朗周君景春語予吾白馬湖園田¶予嘗
觴其會心亭者吾嵗再三至至輒留數十日¶雖頗野逸
吾猶以近城郭過客夥往往聞官府里¶巷事為可厭别
買小山敖山驛旁築亭其上距城¶六十里而逺非親戚
故人來候終嵗無通刺者其¶竒勝岑蔚視白馬湖不啻
什百因共往臨觀徘徊¶忘歸暮就宿亭下既别君以北
懐其境必形思夢¶數數念君為能自適蓋親大林丘山
者莫樵牧農¶夫若然其目不知書詩昧道理勞斧斤耜
<pb:KR4h0081_WYG_034-9a>
耒指趼¶脛胈無毛以登陟作業雖日涉祗見其苦常試
問<md:KR4h0081_SBCK_031-8a>¶之將悼其生之在野又烏知愜心目髙深耶知者¶獨
士大夫士大夫有良田美池可以適者詎止君¶然不得
如君者恒多茍名士大夫率不甘湛涪稠¶人中必振拔
自豪求尺寸名詫九族儕類西東馳¶騖無已時其鄉有
十年廿年不至者况良田美池¶否則蹔至集農夫耕穫
校斗斛合龠詐欺不得自¶休息又否則射歉飢發積授
枚識出布籌會入窮¶日疲極而睡旦復乘車騎馬還市
<pb:KR4h0081_WYG_034-9b>
中視邸舍化居¶自適之樂奪矣君爵祿不入心又不肯
自嬰世故¶聞人爭競是非逺避如不及至山中納履䇿
杖翛<md:KR4h0081_SBCK_031-8b>¶然往來林下遇田父道人坐談或略具酒茗資笑¶
樂穜稑豚雞播若字如干悉置不省於是山林可¶愛而
玩者若皆効竒以出不為外奪故也它士大¶夫能效君
則其園田詎皆無竒是非君擅有斯樂¶不讓人不即之
耳予雖知亦無田不能自還今兹¶日戴星入曹局治文
書往往不遑食暮歸脱冠帶¶惽然就枕當是時思自適
<pb:KR4h0081_WYG_034-10a>
周氏亭中邈不可得既¶以賢君又恨樵牧農夫之悼在
野也初君求名亭¶以記諾之三食新矣弗果其子鼎亨
游京師復以¶君意趣亨歸乃追思所履以睹者名亭曰
水木清<md:KR4h0081_SBCK_031-9a>¶華而記之所買山在郡北未至里許即行田間
踸¶踔塍畛上若縁山實小阜墮而上平穉杉數十章¶秀
竦可愛前臨溪闊四五尺夾溪苖松無數若𩬊¶水泚然
歴沙石灣磴瀏瀏有聲又前則田疇迤邐¶亭半出溪上
三楹頗加黝堊敞潔以雅亭右山鹿¶青篠赤棘中得微
<pb:KR4h0081_WYG_034-10b>
行至一泓號龍潭山中人傳龍¶嘗起於是樛條灌肄繞
之水淨渌雨旱不登耗阜¶之後泊旁高山巨水彌望勢
皆走亭泰定四年三¶月朝列大夫禮部郎中宋本記¶
　　湖南安撫使李公祠堂記　　　　宋　本<md:KR4h0081_SBCK_031-9b>¶故宋朝散大夫祕閣修撰樞宻院副都承㫖知潭¶州湖
南安撫使李公以至元十二年冬為我師所¶圍城守三
閲月隨方備禦數戰無外救不能支明¶年正月四日城
破公不肯屈曰吾死固分家亦不¶可辱於俘乃積薪州
<pb:KR4h0081_WYG_034-11a>
治雄湘閣命妻孥十九人登¶其上召帳下沈忠曰汝先
殺吾家次及我然後縱¶火忠不忍强之始如命忠感公
義亦自剄事載宋¶野史湖湘間父老亦能道之公衡人
宅在郡西南¶至元間有司以為學建祠學東偏置公畫
像其中¶奉之久頗壊天厯二年校官劉侣上言提舉儒
學<md:KR4h0081_SBCK_031-10a>¶官曰前政祠公號山主謂學其宅也是特細者公¶盡
心所事一宜祠衡為公鄉校鄉校嘗出忠義人¶可増重
二宜祠乞葺公故祠塑公像且宜以故宋¶知衡陽縣穆
<pb:KR4h0081_WYG_034-11b>
君侑食穆君諱&KR0008;祖初尉縣當¶憲宗皇帝之九年十月
大將烏蘭哈達以天兵繇¶大理交趾入廣南西道先鋒
破永州衡守令丞暨¶民皆走穆君戍石灣聞難還救時
所在盜充斥穆¶君緣道捕擊始得行比至先鋒入城見
民大去餘¶空室火之而退十一月穆君達城中招散亡
以守¶閏十一月烏蘭哈達進駐青草渡聚舟欲絶湘夾<md:KR4h0081_SBCK_031-10b>¶攻穆君提兵水東岸楊林廟相拒七晝夜募死士¶沈所
聚舟烏蘭哈達遂舍去衡卒以完公薦諸朝¶超七資以
<pb:KR4h0081_WYG_034-12a>
承務郎知縣事穆君公故吏徳同義合¶衡民又嘗賴以
活侣謂公宜祠穆君宜侑者以此¶提舉官報行迺修祠
屋塑公像其中左以穆君配¶工畢侣之父淳安縣尹夀
翁走書京師求予記嗟¶乎當嵗己未憲廟親幸蜀¶世祖
皇帝以皇弟帥兵渡鄂將與烏蘭哈達共會¶江左宋人
號斡腹之師掎角𢷬虚勢急雷電穆君¶以一尉軍孤壘
小敢與之抗克免於厄囏哉及淮<md:KR4h0081_SBCK_031-11a>¶安王巴延受命南伐
郢之沙陽新城戍將嘗一再¶戰及陽羅敗衂岸江郡邑
<pb:KR4h0081_WYG_034-12b>
小大文武將吏降走恐¶後其降者或自言未賞賚或又
自言已雖得名位¶子弟部曲未官至或自言某郡某城
有已屋室奴¶婢資業身先未降時行營嘗謂若納款俟
下其地¶悉見還今已克其所乞如向所許可羞可惡之
狀¶百出死城郭封疆者間有一二求如李公之死之¶明
白偉特蓋鮮累聖下詔書郡國及忠臣烈士之¶祀者十
九公與君合食一祠信宜矣然子又有告¶衡校官者昔
金將亡其威勝軍節度使兼沃州管<md:KR4h0081_SBCK_031-11b>¶内觀察使右監軍
<pb:KR4h0081_WYG_034-13a>
行元帥府事趙慤與天兵戰髙¶邑被擒怒罵不屈以死
其子嵩汝招撫使良貴孫¶十人長讜弟子忠勇軍提控
良材皆以戰敗死國¶事至元六年慤次子良弼以祕書
監使日本將行¶上奏曰臣家世仕金源死事者四人嘗
欲紀其行¶實以事在前朝無裨聖代造次未敢謹昧死
上聞¶乞聖慈矜憫上曰人臣各為其主父忠於所事雖¶
在前朝亦朕心所嘉况有賢子為吾藎臣何嫌何¶疑不
以立石哉命中書省傳㫖翰林學士王磐撰¶文刻其贊
<pb:KR4h0081_WYG_034-13b>
皇家廟嗟乎<md:KR4h0081_SBCK_031-12a>¶世祖之心惟天似之今皇上神聖文明動
法¶祖宗而學校清議所根茍能援慤比言之朝曰公與¶
慤皆亡國人慤家死者四人公自殘一家節不下¶慤乞
褒寵如慤萬一聞可勅詞臣紀其事則既可¶為公光耀
又能作沈忠像其側以侍所勸將益廣¶而祠為大備矣
試思之公諱芾字叔章號肯齋先¶生其先洺之永年縣
萬頃鄉招農里人穆君字公¶有天彭人仕至湖北僉憲
夀翁名彭夀郡人延祐¶二年進士於予為先達至順二
<pb:KR4h0081_WYG_034-14a>
年七月一日記¶
　　都水監事記　　　　　　　　　宋　本<md:KR4h0081_SBCK_031-12b>¶都水監丞張君子元致其長颯八耳君之言曰吾¶職古
為澤衡元制秩三品所以列朝著者有典掌¶有屬有事
功而廢置有沿革然設官四十一年矣¶嘗莅是者無慮
百餘人其勤勞職業豈少哉曹署¶老吏日以亡簿書嵗
畀掌故日以蠧爛有所徵考¶則茫然昧所嚮殆非所以
謹官常備遺忘也幸文¶以紀其概將刻石㕔事為方來
<pb:KR4h0081_WYG_034-14b>
益敢最其事於牘¶以溷子讀之則知監始以至元二十
八年丞相完¶澤奏置於京師監少監丞各二員嵗以官
一令史¶二奏差二壕寨官二分監于汴理決河又分監
夀<md:KR4h0081_SBCK_031-13a>¶張領會通河官屬如汴監皆嵗滿更易泰定二年¶改
汴監為行監設官與内監等天厯二年罷以事¶歸有司
岸河郡邑守令結銜知河防事而夀張監¶至今不廢此
其沿革大都河道提舉司官三幕官¶一通惠河牐官二
十又八㑹通河牐官三十又三¶此其屬通惠金水盧溝
<pb:KR4h0081_WYG_034-15a>
白溝御清會通七河通惠¶之廣源㑹川朝宗澄清文明
惠和慶豐平津溥濟¶通流廣利㑹通之㑹通土壩李海
周店七級阿城¶京門夀張土山三乂安山開河岡城兖
州濟州趙¶村石佛新店師莊棗林孟陽泊金溝沽頭五
十五<md:KR4h0081_SBCK_031-13b>¶牐阜通之千斯常慶西陽郭村鄭村王村深溝七¶
壩都城外内百五十六橋皇城西之積水潭𨽻焉¶凡河
若壩填淤則測以平而浚之牐橋之木朽甃¶裂則加理
牐置則水至則則啓以制其涸溢潭之¶冰共尚食金水
<pb:KR4h0081_WYG_034-15b>
入大内敢有浴者澣衣者棄土石¶瓴甋其中驅馬牛往
飲者皆執而笞之屋于岸道¶因以陿病牽舟者則毁其
屋碾磑金水上游者亦¶撤之或言某水可渠可塘可捍
以奪其地或某水¶墊民田廬則受命往視而決其議禦
其患大率南¶至河東至淮西洎北盡燕晉朔漠水之政
皆歸之<md:KR4h0081_SBCK_031-14a>¶此其典掌至元二十九年鑿通惠河繇京師東
北¶昌平之白浮村導神山泉以西轉而南㑹一畆焉¶眼
二泉繞出瓮山後滙為七里濼東入西水門貫¶積水潭
<pb:KR4h0081_WYG_034-16a>
又東至月橋環大内之左與金水合南出¶東水門又東
至于潞陽南會白河又南會沽水入¶海凡二百里立牐
二十四役工二百八十五萬費¶以鈔計百五十二萬米
三萬八千七百石木十六¶萬三千八百章銅鐵二十萬
斤灰油藁稱是八月¶經始三十年七月畢事以便公私
至治二年七日¶石麗正門南之第一又南第一橋以壯
郊祀御道<md:KR4h0081_SBCK_031-14b>¶蓋京師橋牐舊皆木宰相謂不可以久嘗奏
命監¶漸易以石今牐之石者已九橋之石者八十又九
<pb:KR4h0081_WYG_034-16b>
餘將次第及之役之用洎勞蓋可臆度兹略不書¶泰定
元年七月鉗積水潭之南岸以石袤千二百¶五十尺繚
以赤闌風雨湍浪不崩不淖以利往來¶至治元年七月
大霖雨盧溝決金口勢頫王城補¶築隄百七十步崇四
十尺水以不及天邑此其事¶功嗚呼明典掌建事功在
位者事也若曹署之廢¶置屬之衆寡則亦當究知繼官
是監者能惓惓於¶此則無負數君子意矣我<md:KR4h0081_SBCK_031-15a>¶世祖以上
聖膺開物之運建邦設都樹官府國中¶與列聖之文致
<pb:KR4h0081_WYG_034-17a>
太平更植疊立使佩印綬食奉錢¶廩稍秩三品及過而
上者將數十百所詎皆無沿¶革典掌與屬與事功哉未
聞出意見求搢紳先生¶紀之者則數君子敬事以近文
可知矣矧徒有典¶掌有屬而無事功稽其沿革以不能
道者哉抑水¶之利害在天下可言者甚夥姑論今王畿
古燕趙¶之壤吾嘗行雄莫鎮定間求所謂督亢陂者則
固¶已廢何承矩之塘堰亦漫不可迹漁陽燕郡之戾¶陵
諸堨則又併其名未聞豪傑之憙有作以興廢<md:KR4h0081_SBCK_031-15b>¶補弊者
<pb:KR4h0081_WYG_034-17b>
恒慨惜之或又謂廓之沽口田下可勝以¶稻亦未有舉
者數君子能職思其憂若是是殆濟¶矣故以是卒記之
監者潭側北西皆水㕔事三楹¶曰善利堂東西屋以棲
吏堂右少退曰雙清亭則¶幕官所集之地堂後為大沼
漸潭水以入植夫渠¶荷芰夏春之際天日融朗無文書
可治罷食啓窻¶牖委蛇騁望則水光千頃西山如空青
環潭民居¶佛屋龍祠金碧黝堊横直如繪畫而宫垣之
内廣¶寒儀天瀛洲諸殿皆巋然得瞻仰是又他府寺所
<pb:KR4h0081_WYG_034-18a>
無至順二年三月宋本記<md:KR4h0081_SBCK_031-16a>¶　　滋溪書堂記　　　　　　　　　宋　本¶
延祐六年予初來京師聞國學貴游稱諸生蘇伯¶脩以
碣石賦中公試釋褐授薊州判官往往誦其¶警句名籍
甚欲一識則巳赴上及還始與交因得¶知伯條多藏書
習知遼與金故實暨國朝上公碩¶人家閥閲譜系事業
碑刻文章既久又見其嗜學¶不厭嘗疑胄子有挑達城
闕者已仕即棄故習者¶伯脩獨爾其淵源必有出師友
<pb:KR4h0081_WYG_034-18b>
外者詢之則果自¶其先世曽大父少長兵間郡邑無知
為學者巳能¶教子為人先其大父威如先生教其考郎
中府君<md:KR4h0081_SBCK_031-16b>¶尤嚴或曰君纔一子盍少寛輒正色曰可以一
子¶故廢教耶先生學廣博嘗因金大明厯積算為書¶數
十篇厯家善之府君既為時循吏好讀書教¶伯脩如父
教已有餘俸輒買書遺之於是予疑益¶信又久之則其
所著書曰遼金紀年曰國朝名臣¶事略者皆脱槀而今
之諸人文章方類稡未巳士¶大夫莫不歎其勤伯修汲
<pb:KR4h0081_WYG_034-19a>
汲然至不知飢渇之切¶已也日謂予昔吾高王父玉城
翁當國初自汴還¶真定買别墅縣之新市作屋三楹置
書數十巻再¶傳而吾王父威如先生又手自鈔校得數
百<md:KR4h0081_SBCK_031-17a>¶貯之因名屋曰滋溪書堂蓋滋水道其南也嵗久¶堂
壊先人葺之而不敢増損且漸市書益之又嘗¶因公事
至江之南獲萬餘巻以歸吾懼族中來者¶不知堂若書
之始幸文之將刻石嵌壁以示嗚呼¶有子不知教不論
教而不克如志者如志而不得¶及子子者皆是也求若
<pb:KR4h0081_WYG_034-19b>
蘇氏四世知為學囏哉世¶之致爵祿金玉良田美地者
其傳期與天地相終¶始然有身得身失者况其後萬有
一能振奮過祖¶禰者則又鄙昔之人無聞知撤敝廬創
甲第矜貴¶富病先世之微不肯道而翁之堂府君能葺
之伯<md:KR4h0081_SBCK_031-17b>¶修能求記之翁之書先生能加多府君又益増之¶
伯修之購求方始不第能守也非有以將之能若¶是乎
府君葺堂不敢有加以求勝前人伯修有屋¶京師真定
皆不敢求記獨惓惓是區區之三楹者¶又可以為薄俗
<pb:KR4h0081_WYG_034-20a>
警矣抑蘇氏雖世為學獨威如先¶生有著述伯修著述
益富豈聞祖風而興耶然予¶聞自先生至伯修三世皆
一子惟其能教故悉克¶自樹立今伯修亦一子阿瑣甫
齔而穎拔可就傅¶伯修能繩先生義方以造之則堂暨
書之傳邈乎¶未可概也是為記伯修名天爵今以翰林
修撰拜<md:KR4h0081_SBCK_031-18a>¶南行臺監察御史云至順二年十二月廿六日
大¶都宋本記¶
　　臨高縣龍壇記　　　　　　　　范　梈
<pb:KR4h0081_WYG_034-20b>
距臨高縣西二十里曰西村有龍壇宋故事令天¶下旱
雩擇郡縣地為壇刺史縣令帥諸史奉祭具¶如法兹其
遺也壇三成長一丈廣半之北有潭東¶西廣七百尺北
南少東西廣七之二中潭有穴二¶水碧黒色探之無底
父老傳天聖間嘗有白龍出¶焉其在祀典者以此潭水
西灌千畆大旱不殺甚¶雨不涌或曰地近海穴與海通
故然天久乾青白<md:KR4h0081_SBCK_031-18b>¶氣上騰禱者以為雨應延祐元年安
豐牛君某來¶尹是縣㑹旱禱之雨三日既祭又雨穀大
<pb:KR4h0081_WYG_034-21a>
熟思所¶以侈靈報貺惟是表章先時民有侵壇側地以
食¶者墾鑿四起䙝汙不䖍君盡復而樹之注汲有塗¶奠
瘞有次泓涵澄暎勃鬱葱蒨嵗時祈報贊拜跪¶起祀官
以嚴神靈以欣二年又旱余錄囚歴縣尹¶請述其事刻
諸石欲往察不果命吏翦叢翳審面¶勢以來且與龍約
曰庶余文哉以神視余吏反而¶雨隨至禾乃大起吁亦
靈矣夫宰百里所以治夫¶人也神依人者也依乎人者
事之猶若是備至則<md:KR4h0081_SBCK_031-19a>¶治人之道何以尚之况山川之功
<pb:KR4h0081_WYG_034-21b>
在禮有足稱者¶迺授以樂龍之章俾其人世世歌以承
祀且并刻¶焉辭曰¶
僊僊兮舞羽坎坎兮拊皷龍之居兮有宫棟白雲¶兮下
為宇湛湛兮天門龍之徠兮從繽紛去莫去¶兮回皇洞
簫亮兮須君蹇須君兮日復夜柈有蒸¶兮芳有藉折素
馨兮揚眉𤣥夭矯兮上下我有大¶田兮海之隅藷蕷充
實兮黍稻于于終古兮介祐¶子孫兮樂胥¶
　　懐友軒記　　　　　　　　　　杜　本<md:KR4h0081_SBCK_031-19b>¶
<pb:KR4h0081_WYG_034-22a>
余少時喜遊名山川聞武夷最勝而最逺常按圖¶指畫
擊几為節詠九曲櫂歌想昔人之餘韻謂不¶得遂其願
慕之心矣皇慶初元以御史大夫术公¶薦在京師獲託
姓名於四方之士于時張君伯起¶以甲子科校書祕省
詹君景仁亦辟掾二公府三¶人者暇輒相從以問學切
磋為事迺二君皆粤産¶而景仁世家武夷嘗極道其谿
山髙深環合千態¶萬狀有終身不得窮其趣者先世有
田數十區有¶書數百巻足為賓客一日之具吾子其將
<pb:KR4h0081_WYG_034-22b>
有意於¶斯乎余聞而識之延祐間景仁出貳浙東憲幕
伯<md:KR4h0081_SBCK_031-20a>¶起亦佐郡三山余以微言迕執事之臣書不報而¶去
遂得挾冊山中償夙所願蓋二君之力也因欲¶結茅谿
濱而山石犖确自非仙人道士餐霞茹芝¶乘風馭氣者
罕得居之遂泝流至星村則開廓平衍¶有詹氏之故居
焉然與市井相淆綜又泝流而至¶建峯地皆良田美竹
有類嵩邙𨞬穀之間稍憩息¶南湖之履堂遇一儒者與
叙語欣然若故人同行¶未五里許平川廓然問之百年
<pb:KR4h0081_WYG_034-23a>
榛莽矣自九曲至¶是僅半舍而遊者已罕至然水益深
緩山益磅磗¶西南諸峯巉絶出霄漢其最峭拔者為雲
巖雲氣<md:KR4h0081_SBCK_031-20b>¶起伏其下鄉人於此候雨暘焉天髙氣肅時一
登望¶江之左右淛之東西三山海日七閩煙靄皆隠約¶
于指顧間武夷諸峰並列于下巖巒林壑澗谷淵¶渚泉
池潭洞層見疊出不可致詰無不稱遊觀之¶志焉余與
景仁顧而樂之請景仁贖其榛莽之虚¶而剗薙蓺植之
擬卜居未暇乃即其東偏構堂室¶攜妻子讀書其中又
<pb:KR4h0081_WYG_034-23b>
得茀地而蕃之植兩楹為軒¶以舍余其間户牖簡朴藏
修游息在焉然每一俯¶仰輒思平生故交多海内名士
或道徳之髙深或¶文章之雄雅或政事之明達或翰墨
之神竒或節<md:KR4h0081_SBCK_031-21a>¶操之堅峻或信義之昭白或譚論之該綜
或考覈¶之精審或出處之慎重或神情之閒曠乃皆在
神¶京大府湖江之外不得相觀以成其志寧不重有¶所
懐邪因題其軒曰懐友以著余心尚幸所藏舊書¶可以
朝夕捜玩而余之所懐因得以考正於斯焉¶重惟聖人
<pb:KR4h0081_WYG_034-24a>
載道之經與夫百家子史所錄開極以¶來明聖之君昏
暴之主忠良之臣貞節之士酷虐¶貪殘之吏是非善惡
之跡以及天官地志禮樂制¶度律厯名數龜筴醫方營
繕種藝方言野録仙佛¶變化之事至於厓鐫野刻塔寺
宫廟彝鼎柱石井<md:KR4h0081_SBCK_031-21b>¶臼墟墓詭異之辭悉次於是庶開巻
有得亦可謂¶益者之友效矣則雖親舊之交逺江海之
跡疎然¶神會於文字之間猶能友于千古况同一區宇
而¶並世者哉因輯其詞翰列氏名而記之以寓吾懐¶然
<pb:KR4h0081_WYG_034-24b>
其出處存殁雖異而余之所慕則不在於斯也¶
　　安先生祠堂記　　　　　　　　歐陽𤣥¶
所貴乎處士者能以一已之所守為一國之所慕¶雖當
世英君誼辟操其總攬豪傑包舉宇内之柄¶一旦遇夫
爵祿慶賞所不可致之人於是怊然企¶乎先王道徳之
懿真有貴於已之所負挾者而後<md:KR4h0081_SBCK_031-22a>¶上之趣向定下之習
俗成斯人者功下韓孟哉¶元有國以來學者言處士必
宗容城劉靜修先生方¶是時聞其風而起者曰真定安
<pb:KR4h0081_WYG_034-25a>
氏敬仲焉敬仲未¶嘗一造劉也顧得其傳於濂洛考亭
者知之為甚¶篤行之為甚堅由是推宗以合於祖一也
劉氏髙¶亢明爽梯級峻絶士親炙者寡安氏簡靚和靜
襟¶韻敞夷士樂附者衆異時有祠宜乎抑自先世石¶峰
恕齋兩先生以學淑其鄉蓋三世百餘年于兹¶矣此又
祠之所由作歟敬仲既殁門人蘇君伯修¶貽書同舍槀
城西管鎮李君士興請祠為鄉先生<md:KR4h0081_SBCK_031-22b>¶士興議克合乃築
於鎮作三寳而奉之自敬仲上¶而至于石峰恕齋咸有
<pb:KR4h0081_WYG_034-25b>
位焉明世美也落成帥里¶塾子舍萌嵗時具蠲所事至
是伯修請余記之然¶余記安氏祠而本以容城者亦猶
論東漢名節而¶始嚴光乎漢至孔張末之儒也矣微光
東都士何¶自作新哉光未必知道也而且如彼而况吾
濂洛¶考亭乎而况吾容城乎夫瞽宗祠於學鄉先生祠¶
於社古典也瞽宗久無聞鄉先生有祭自伯修士¶興始
以是知古道無難復人患不為爾繼自今西管¶鎮之俗
日益以厚其民敬學而賤利其士樂道而<md:KR4h0081_SBCK_031-23a>¶逺勢安氏之
<pb:KR4h0081_WYG_034-26a>
澤其既乎讀是文者尚知所始石峰¶諱滔恕齋諱松敬
仲諱熈出處詳見家集云¶
　　趙忠簡公祠堂記　　　　　　　歐陽𤣥¶
臨川王安石以新學誤宋致天下騷然河南程氏¶兩夫
子出而救之卒不勝其説既而蔡京為相宗¶王氏説黜
程氏學宋遂大壊京客張觷教京亟召¶程氏門人楊中
立用之庶幾救其半及宋中興解¶人趙忠簡公鼎為相
首罷王安石孔廟配享尊尚¶二程子書凡其門人之僅
<pb:KR4h0081_WYG_034-26b>
存者悉見召用江左乃¶復振不幸秦檜相忠簡公斥程
氏門人散亡洎中<md:KR4h0081_SBCK_031-23b>¶興業衰又不幸韓侂胄相禁建安朱
文公熹之徒¶之為程氏學者其後禁稍弛宋已日削¶皇
元煟興江漢趙氏復能倍誦程朱書北度江私¶筆以授
學者許文正公衡神明其書進以所得相¶世祖興禮樂
文太平後是四十年貢舉法行非程¶朱學不式於有司
於是天下學術凜然一趣於正¶時相尋定濂洛以下九
儒及衡為十人祀孔子廟¶庭天子從之至順二年春趙
<pb:KR4h0081_WYG_034-27a>
忠簡公六世孫篔翁¶請即解之聞喜縣學為忠簡祠其
辭曰公當宋南¶渡排王氏邪説崇程子正學以至于今
有功於斯<md:KR4h0081_SBCK_031-24a>¶世甚大宜祠其鄉胄監集賢是其議中書禮
部吉¶晉寧路以符屬其同年歐陽𤣥記之𤣥平居讀孟¶
子至承三聖一章未嘗不掩巻汗下以為何至是¶烈也
及略攷近世儒者學術之邪正有闗於國家之隆¶替氣
化之盛衰民物之榮悴其可徴者蓋如是嗚¶呼是祠豈
細故哉公師邵伯温友胡寅其問學源¶委措諸行事詳
<pb:KR4h0081_WYG_034-27b>
見宋史篔翁延祐二年進士卓然¶有志先正亦可概見
于斯<md:KR4h0081_SBCK_031-24b>¶　
　
　
　
　
　元文類巻三十一
