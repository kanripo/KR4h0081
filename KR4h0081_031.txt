# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:19.552029
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 31
#+PROPERTY: FILE SB04n0204-031國朝文類-卷第三十一.
<pb:KR4h0081_SBCK_031-1a>¶
國朝文𩔖卷第三十一¶
　記¶
　　石田山房記　馬祖常¶
桐柏之水發爲淮東行五百里合溮潢山谷諸流¶
左盤右紆環繚陵麓其南有州曰光土衍而草茂¶
民勤而俗樸故贈&KR0016;都尉開封郡伯浚儀馬公實¶
甞監焉公之子祖常少賤而服田于野以給饘粥¶
郷之人思慕郡伯之政念其子之勞而將去也廼¶
爲之卜里中地亟其葺屋而俾就家焉屋之側有¶
崇丘可五七丈溪水傍折而出岸碕之上嘉樹苞¶
<pb:KR4h0081_SBCK_031-1b>¶
竹薈蔚蔽虧前爲木梁梁溪而行周垣悉編菅葦¶
門屋覆之以茨&KR0010;時里隣酒食徃來牛種田器更¶
相貰貸寒冬不耕其父老各率子&KR0002;孫持書笈來¶
問孝經論語孔子之&KR0003;其耕之土雖磽瘠寡殖不¶
如江湖之沃饒然猶愈於無業也祖常者因樂而¶
居焉於是名其屋曰石田山房且自爲記與圗以¶
屬當世能言之士請爲賦詩異日使淮南人歌之¶
　　小圃記　馬祖常¶
余環堵中治方一畛地横縱爲小畦者二十一塍¶
崑崙奴頗善汲晝日縆水十餘石井新浚土厚泉¶
<pb:KR4h0081_SBCK_031-2a>¶
美灌注四通春陽土脉亦僨起古所謂滋液滲漉¶
何生不育者信矣哉雜蘆菔&KR2037;菁葱薤諸種布分¶
其間柵以稭薪限狗馬越入蹂&KR1011;圃在前時爲故¶
主馬廐土有糞合水之膏澤併漬之後菜熟芼羮¶
以侑&KR0338;米之饙餾吾於世資盖寡取也如是可日¶
計矣學子汪琯曰鑄鐡作齒綴于横木使土平細¶
尤冝菜余謂不然土之力完則殖繁&KR0002;力盡則亦¶
不殖矣因爲治小圃記¶
　　上都分院記　馬祖常¶
天子&KR0010;省方留都丞相侍省中率百官咸以事從¶
<pb:KR4h0081_SBCK_031-2b>¶
或分曹𨤲務辨位考工或陪扈出入起居供張設¶
具或執櫜鞬備宿衛或視符璽金帛尚衣諸御物¶
惟謹其爲小心寅畏趍走奉命罔敢少怠而必至¶
給沐更上之日廼得一休也惟詞臣獨無它爲從¶
容載筆給軺傳道路續食持書數囊吏空牘旬日¶
不一署文書夙夜雖欲求細勞微勤以自効而亦¶
無有然後知上之人不欲役其心使之研精於思¶
慮而專以文字爲職業非如衆有司務以集事爲¶
賢者也至治三年汶陽曹公子貞分直學士院實¶
應從行祖常攝官待制聮屬以偕上日懼譾薄無¶
<pb:KR4h0081_SBCK_031-3a>¶
以稱其官幸遭逢國家治康内外清謐臣隣廉恥¶
不煩訓誨蠻夷懐柔不待約束所以敷宣播告之¶
辭猶慎且簡間爲民&KR0010;而祠其祠之祝亦不誣神¶
而夸故其意質而文又寡是以益積其藴蓄而不¶
得肆發而爲謌詩以形容國家太平之功乃更相¶
與樂其秩之美而憙其&KR0013;光寵於明世也吾徒之¶
服是選者良亦榮矣夫良亦貴矣夫可不研精於¶
思慮以俟上之召必蹈渾噩之實而列陳之則庶¶
乎不戾於躬也不戾於躬則於古也近矣志諸壁¶
因以存故實云是&KR0010;六月翰林待制承務郎兼國¶
<pb:KR4h0081_SBCK_031-3b>¶
史院編脩官馬祖常記¶
　　績溪縣尹張公舊政記　宋本¶
徽之績溪人程燧走京師致其邑之老之言曰今¶
江浙等處行中書省參知政事張公當大德十年¶
尹吾邑有善政去二十二年吾民未甞忘使燧口¶
其事之徴於神者一徴於人者七將求文章述載¶
刻金石以傳吾子攻文辭聞四方敢請予曰當在¶
官樹碑頌功德藉曰有禁不爲於去之始必待二¶
紀之乆何也曰吾邑之老曰公之政著吾邑人之¶
心吾邑不必碑故不謀之始去去闊焉&KR0002;是而終¶
<pb:KR4h0081_SBCK_031-4a>¶
將碑者蓋天下行省十民物浩穰莫吾江浙&KR0002;郡¶
邑數十百守令廉墨哲愚不齊小民逺朝廷&KR0013;刻¶
害者多而守令率中人十七八不能不計利功公¶
以良民吏𫉬知於上歴顯要來參預吾省政事故¶
將傳以警凡有民社者俾慕以思企及則吾江浙¶
數千萬人庶日就安樂不然吾邑之人耋語壯壯¶
語弱弱語穉固不忘也奚求堅於石曰是固然然¶
徽江浙屬獨不病識者之議媚夫人乎曰吾儕小¶
人固甞竊惑於是吾邑之老曰夫嫌賢者不避吾¶
將以警在位期吾東南民安樂可以嫌遂已曰昔¶
<pb:KR4h0081_SBCK_031-4b>¶
宋璟當國廣州民刻石頌德璟奏禁止公法璟碎¶
女石奈何曰苟得刻吾子文一日即碎其事之傳¶
固不可遏而足以警職字民者矣吾邑之老比贏¶
糧主進以遣燧也固已集閭巷反復計之矣以爲¶
無不可故來願無讓曰然則請其詳曰&KR0010;丙午丁¶
未邑荐饑民或攘竊自活胡&KR0009;者聚羣不逞將㩀¶
山林&KR0018;固嘯刼爲公覺皆就禽且&KR0134;分振乏民得¶
不死殍不魚肉於盗邑&KR0010;貢金三鋌視民田多少¶
爲賦貧者或鬻永業冨民而不更籍吏驗文書徴¶
貧者如故徃徃&KR0013;箠楚破家&KR0018;責遁逃公一責諸¶
<pb:KR4h0081_SBCK_031-5a>¶
田今所主家貧者悉得蘇舊徭役弗均無條教繩¶
墨公召民俾度力所堪第髙下自承皆不敢隐列¶
爲簿帳始終相沿民𫉬其乎國制用中原兵戍江¶
南列城非大故不易而兵&KR0002;民異屬萬夫長千夫¶
長百夫長恃世守凌轢有司欺細民細民畏之過¶
守令其卒羣聚爲虐或訟之有司舉令甲召其偏¶
禆共弊則諾而不至事率中寖民苦無可奈何邑¶
戍卒許来孫&KR0057;縱暴民陳亨愬之公遣吏語其長¶
曰&KR0002;兵爲凶虐速械以來則罪止其身不然且具¶
&KR0002;姓名以御衆無紀統聞諸司憲二者&KR0002;擇之其¶
<pb:KR4h0081_SBCK_031-5b>¶
長皇恐索来孫&KR0350;致受罪後或以徼廵當至村落¶
間亦必白始敢出雖出民雞狗不驚邑之十一都¶
有死比丘棄谿中不知主名公以事道溪側忽羊¶
角風擁馬首旋不巳公顧吏吾聞長老言羊角風¶
多異物慿附豈比丘有靈耶因祝期三日必索賊¶
爾者償死命乃物色鉤致之則死者爲慧能竊其¶
主僧普成私藏成殺之成遂伏辜邑之孔子廟壊¶
又無田食師生公新廟復出奉錢率僚友與儒之¶
冨者買田供𥙊祀饍羞文教以興邑吏程汝楫貪¶
而險以贜罷居里中無以生偵民有少不平嗾其¶
<pb:KR4h0081_SBCK_031-6a>¶
訟佐之請謁己旁縁自資且旣餌臨政者因持其¶
短長以蠧民梗政莫敢何問公發其姦杖之按法¶
塗其門側垣爲赤方大書識其惡豪猾屏息此徴¶
於人者也邑有神汪姓自唐廟食至宋得王封甚¶
靈吏廉明敬共者禱雨晹灾福必應有羣虎繇無¶
爲絶江入宣歙境食人畜邑&KR0013;害&KR0057;甚&KR0328;穽無所¶
施公㓗齋禱神居無何苐五都里嗇夫上言有異¶
獸&KR0002;彪然逐虎食之虎畏駭悉去不敢留此徴於¶
神者曰&KR0002;此巳乎曰公之䘏民隐理民利病甚多¶
故吏耆年亭父落長甞奔走左右者少日老以耄¶
<pb:KR4h0081_SBCK_031-6b>¶
老日病以死今可一二目之者此也然耋壯弱稚¶
以公政之善著之心者則不以能舉其迹多少僞¶
在亡也嗚呼三代直道而行者斯民也徽俗厚矣¶
政之善能使人不忘宜也無足異予獨愛績溪之¶
人然其知有未盡者夫尹是邑甞有善政閱二十¶
二年來爲參知政事以耳聴目視相接固可&KR0134;官¶
東南者而朝廷拔循良至位宰執使天下後丗知¶
黜陟以道不旣美乎予&KR0004;第時巳聞公廉直精吏¶
事爲聞人入翰林則又知公以左司郎中鯁亮言¶
天下事積忤權姦爲忮恨至得禍不避遭中廢士¶
<pb:KR4h0081_SBCK_031-7a>¶
大夫翕然髙之及起而參議都省事予爲兵部貟¶
外郎則又見其臨事剛特不少懲以替績溪之老¶
烏知國家用其尹者不翅善其邑之政也昔裴均¶
以故相臨藩方其屬韓愈苐以其貴冨爲記其少¶
時河南府同官立石均故爲參軍舎庭中則固不¶
以媚自疑且不以去之乆而不之文也用是爲記¶
公舊政暨邑人所未知俾歸刻之以風勵字民者¶
公名毅字彦弘雒陽人泰定四年二月奉政大夫¶
中書省左司都事宋本記¶
　　水木清華亭記　宋本¶
<pb:KR4h0081_SBCK_031-7b>¶
至治三年予過朗周君㬌春語予吾白馬湖園田¶
子甞觴其㑹心亭者吾&KR0010;再三至至輙留數十日¶
雖頗野&KR0483;吾猶以近城郭過客夥徃徃聞官府里¶
巷事爲可猒别買小山敖山驛旁築亭其上距城¶
六十里而逺非親戚故人来候終&KR0010;無通刾者其¶
竒勝岑蔚視白馬湖不啻什百因共徃臨觀裵囬¶
忘歸暮就宿亭中既别君以北懷其境必形思夢¶
数数念君爲能自適盖親大林丘山者莫樵牧農¶
夫&KR0002;然其目不知書詩昧道理勞斧斤耜耒指趼¶
脛胈無毛以登陟作業雖日渉秪見其苦常試問¶
<pb:KR4h0081_SBCK_031-8a>¶
之將悼其生之在野又烏知愜心目髙深耶知者¶
獨士大夫士大夫有良田羙池可以適者詎止君¶
然不得如君者恒多苟名士大夫率不甘湛涪稠¶
人中必振拔自豪求尺寸名詫九族儕𩔖西東馳¶
騖無巳時其郷有十年廿年不至者况良田羙池¶
否則蹔至集農夫耕穫校斗斛合龠詐欺不得自¶
休息又否則射歉飢彂積授枚識出布籌㑹入窮¶
日疲極而睡旦復乗車&KR0016;馬還市中視邸舎化居¶
自適之樂奪矣君爵禄不入心又不肯自嬰丗故¶
聞人争競是非逺避如不及至山中納&KR0130;䇿杖翛¶
<pb:KR4h0081_SBCK_031-8b>¶
然徃來林下遇田父道人坐談或略具酒茗資𥬇¶
樂穜稑豚雞播&KR0002;字如干悉置不省於是山林可¶
愛而玩者&KR0002;皆効竒以出不爲外奪故也它士大¶
夫能效君則其園田詎皆無竒是非君擅有斯樂¶
不譲人不即之耳予雖知亦無田不能自還今兹¶
日載星入曹局治文書徃徃不遑食暮歸脫冠帶¶
惽然就枕當是時思自適周氏亭中邈不可得既¶
以賢君又恨樵牧農夫之悼在野也初君求名亭¶
以記諾之三食新矣弗果其子鼎亨㳺京師復以¶
君意趣亨歸乃追思所履以暏者名亭曰水木清¶
<pb:KR4h0081_SBCK_031-9a>¶
華而記之所買山在郡北未至里許即行田間踸¶
踔塍畛上&KR0002;縁山實小阜嶞而上平穉杉數十章¶
秀竦可愛前臨溪闊四五尺夾溪苗松無數&KR0002;𩬊¶
水沘然歴沙石灣磴瀏瀏有聲又前則田疇迤邐¶
亭半出溪上三楹頗加&KR0627;堊敞潔以雅亭右山鹿¶
青篠赤&KR0068;中得微行至一泓號龍潭山中人傳龍¶
甞起於是樛條灌肄繞之水浄渌雨旱不登耗阜¶
之後泊旁髙山巨木彌望𫝑皆走亭泰定四年三¶
月朝列大夫禮部郎中宋本記¶
　　湖南安撫使李公祠堂記　宋本¶
<pb:KR4h0081_SBCK_031-9b>¶
故宋朝散大夫祕閣脩撰樞宻院副都承旨知潭¶
州湖南安撫使李公以至元十二年冬爲我師所¶
圍城守三閲月隨方備禦數戰無外救不能支明¶
年正月四日城破公不肯屈曰吾死固分家亦不¶
可辱於俘乃積薪州治雄湘閣命妻孥十九人登¶
其上召帳下沈忠曰汝先殺吾家次及我然後縱¶
火忠不忍強之始如命忠感公義亦自剄事載宋¶
野史湖湘間父老亦能道之公衡人宅在郡西南¶
至元間有司以爲學建祠學東偏置公畫像其中¶
奉之乆頗壊天暦二年校官劉佀上言提舉儒學¶
<pb:KR4h0081_SBCK_031-10a>¶
官曰前政祠公號山主謂學其宅也是特細者公¶
盡心所事一冝祠衡爲公郷校郷校甞出忠義人¶
可増重二冝祠乞葺公故祠塑公像且冝以故宋¶
知衡陽縣穆君侑食穆君諱　祖&KR0004;尉縣當¶
憲宗皇帝之九年十月大將兀良合台以天兵繇¶
大理交趾入廣南西道先鋒破永州衡守令丞暨¶
民皆走穆君戍石灣聞難還救時所在盜充斥穆¶
君縁道捕撃始得行比至先鋒入城見民大去餘¶
空室火之而退十一月穆君逹城中招散亡以守¶
閏十一月兀良合台進駐青草渡聚舟欲絶湘來¶
<pb:KR4h0081_SBCK_031-10b>¶
攻穆君提兵水東岸楊林廟相拒七晝夜募死士¶
沈所聚舟兀良合台遂舎去衡卒以完公薦諸朝¶
超七資以承務郎知縣事穆君公故吏徳同義比¶
衡民又甞頼以活佀謂公冝祠穆君冝侑者以此¶
提舉官報行廼修祠屋塑公像其中左以穆君配¶
工畢佀之父淳安縣尹壽翁走書京師求予記嗟¶
乎當&KR0010;己未　憲廟親幸蜀¶
丗祖皇帝以皇弟帥兵渡鄂將與兀良合台共會¶
江左宋人號斡腹之師掎角擣虚𫝑急雷電穆君¶
以一尉軍孤壘小敢與之抗克免於厄囏哉及淮¶
<pb:KR4h0081_SBCK_031-11a>¶
安王伯顔受命南伐郢之沙陽新城戍將甞一再¶
戰及陽羅敗衂岸江郡邑小大文武將吏降走恐¶
後其降者或自言未賞賚或又自言已雖得名位¶
子弟部曲未官至或自言某郡某城有已屋室奴¶
婢資業身先未降時行營甞謂&KR0002;納欵俟下其地¶
悉見還今巳克其所乞如向所許可羞可惡之狀¶
百出死城郭封疆者間有一二求如李公之死之¶
明白偉特盖鮮累聖下詔書郡國及忠臣烈士之¶
祀者十九公與君合食一祠信冝矣然予又有告¶
衡校官者昔金將亡其威勝軍節度使兼沃州管¶
<pb:KR4h0081_SBCK_031-11b>¶
内觀察使右監軍行元帥府事趙慤與天兵戰髙¶
邑&KR0013;禽怒罵不屈以死其子嵩汝招撫使良貴孫¶
十人長讜弟子忠勇軍提控良材皆以戰敗死國¶
事至元六年慤次子良弼以祕書監使日本將行¶
上奏曰臣家丗仕金源死事者四人甞欲紀其行¶
實以事在前朝無禆聖代造次未敢謹昧死上聞¶
乞聖慈矜憫上曰人臣各爲其主父忠於所事雖¶
左前朝亦朕心所嘉况有賢子爲吾藎臣何嫌何¶
疑不以立石哉命中書省傳㫖翰林學士王磐撰¶
文刻其賛皇家廟嗟乎¶
<pb:KR4h0081_SBCK_031-12a>¶
丗祖之心惟天似之今　皇上神聖文明動法¶
祖宗而學校清議所根苟&KR0014;援慤比言之朝曰公與¶
慤皆亡國人慤家死者四人公自殘一家莭不下¶
慤乞褒寵如慤萬一開可敕詞臣紀其事則既可¶
爲公光耀又能作沈忠像其側以侍所&KR0134;將益廣¶
而祠爲大備矣試思之公諱芾字叔章號肯齋先¶
生其先洺之永年縣萬頃郷招農里人穆君字公¶
有天彭人仕至湖北僉憲壽翁名彭壽郡人延祐¶
二年進士於予爲先逹至順二年七月一日記¶
　　都水監事記　宋本¶
<pb:KR4h0081_SBCK_031-12b>¶
都水監丞張君子元致其長颯八耳君之言曰吾¶
職古爲澤衡元制秩三品所以列朝著者有典掌¶
有属有事㓛而廢置有㳂革然設官四十一年矣¶
甞莅是者無慮百餘人其勤勞職業豈少哉曹署¶
老吏日以亡簿書&KR0010;𢌿掌故日以蠹爛有所徴考¶
則茫然昧所嚮殆非所以謹官常備遺忘也幸文¶
以紀其槩將刻石聴事爲方來益敢最其事於牘¶
以溷子讀之則知監始以至元二十八年丞相完¶
澤奏置於亰師監少監丞各二貟&KR0010;以官一令史¶
二奏差二壕寨官二分監于汴理决河又分監夀¶
<pb:KR4h0081_SBCK_031-13a>¶
張領㑹通河官属如汴監皆&KR0010;滿更易泰定二年¶
改汴監爲行監設官與内監䓁天暦二年罷以事¶
歸有司岸河郡邑守令結銜知河防事而壽張監¶
至今不廢此其沿革大都河道提舉司官三幕官¶
一通恵河牐官二十又八㑹通河牐官三十又三¶
此其属通恵金水盧溝白溝御清㑹通七河通恵¶
之廣源㑹川朝宗澄清文明恵和慶豐平津&KR0270;濟¶
通流廣利㑹通之㑹通土壩李海周店七級阿城¶
京門夀張土山三又安山開河岡城兖州濟州趙¶
村石佛新店師莊&KR0037;林孟陽泊金溝沽頭五十五¶
<pb:KR4h0081_SBCK_031-13b>¶
牐阜通之千斯常慶西陽郭村鄭村王村深溝七¶
壩都城外内百五十六橋皇城西之積水潭𨽻焉¶
凢河&KR0002;壩塡淤則測以平而浚之牐橋之木朽甃¶
裂則加理牐置則水至則則啓以制其涸溢潭之¶
冰共尚食金水入大内敢有浴者澣衣者弃土石¶
瓴甋其中驅馬牛徃飲者皆執而笞之屋于岸道¶
因以陿病牽舟者則毀其屋碾磑金水上游者亦¶
撤之或言某水可渠可塘可捍以奪其地或某水¶
墊民田廬則受命徃視而決其議禦其患大率南¶
至河東至淮西洎北盡燕晉朔漠水之政皆歸之¶
<pb:KR4h0081_SBCK_031-14a>¶
此其典掌至元二十九年鑿通恵河繇京師東北¶
昌平之白浮村導神山泉以西轉而南㑹一畒馬¶
眼二泉繞出瓮山後匯爲七里濼東入西水門貫¶
積水潭又東至月橋環大内之左與金水合南出¶
東水門又東至于潞陽南㑹白河又南㑹沽水入¶
海凡二百里立牐二十四役工二百八十五萬費¶
以鈔計百五十二萬米三萬八千七百石木十六¶
萬三千八百章銅鐵二十萬斤&KR0069;油藁&KR0091;是八月¶
經始三十年七月畢事以便公私至治二年七月¶
石麗正門南之第一又南苐二橋以壯郊祀御道¶
<pb:KR4h0081_SBCK_031-14b>¶
蓋京師橋牐舊皆木宰相謂不可以乆甞奏命監¶
漸易以石今牐之石者巳九橋之石者六十又九¶
餘將次苐及之役之用洎勞蓋可臆度兹畧不書¶
㤗定元年七月釦積水潭之南岸以石袤千二百¶
五十尺繚以赤闌風雨湍浪不崩不淖以利徃来¶
至治元年七月大霖雨盧溝決金口𫝑頫王城&KR0024;¶
築隄百七十歩崇四十尺水以不及天邑此其事¶
功嗚呼明典掌建事功在位者事也&KR0002;曹署之廢¶
置属之衆寡則亦當究知繼官是監者能惓惓於¶
此則無&KR0018;數君子意矣我¶
<pb:KR4h0081_SBCK_031-15a>¶
丗祖以上聖膺開物之運建&KR0022;設都樹官府國中¶
與列聖之文致太平更植疊立使佩印綬食奉錢¶
&KR0338;稍秩三品及過而上者將數十百所詎皆無沿¶
革典掌與属與事功哉未聞出意見求搢紳先生¶
紀之者則数君子敬事以近文可知矣矧徒有典¶
掌有属而無事功稽其沿革以不能道者哉抑水¶
之利害在天下可言者甚夥姑論今王畿古燕趙¶
之壌吾甞行雄莫鎮㝎間求所謂督亢陂者則固¶
已廢何承矩之塘堰亦漫不可迹漁湯燕郡之戾¶
陵諸堨則又併其名未聞豪桀之憙有作以興廢¶
<pb:KR4h0081_SBCK_031-15b>¶
&KR0024;弊者恒慨惜之或又謂漷之沽口田下可塍以¶
稻亦未有舉者數君子能職思其憂&KR0002;是是殆濟¶
矣故以是卒記之監者潭側北西皆水&KR0550;事三楹¶
曰善利堂東西屋以棲吏堂右少退曰𩀱清亭則¶
幕官所集之地堂後爲大沼漸潭水以入植夫渠¶
荷芰夏春之際天日融朗無文書可治罷食啓䆫¶
牖委蛇騁望則水先千湏西山如空青環潭民居¶
佛屋龍祠金碧&KR0627;堊横直如繪畫而宫垣之内廣¶
寒儀天瀛洲諸殿皆巋然得瞻仰是又它府寺所¶
無至順二年三月宋本記¶
<pb:KR4h0081_SBCK_031-16a>¶
　　滋溪書堂記　宋本¶
延祐六年予初來亰師間國學貴游稱諸生蘇伯¶
脩以碣石賦中公試釋&KR0260;授薊州判官徃徃誦其¶
警句名藉甚欲一識則已赴上及還始與交因得¶
知伯脩多藏書習知遼與金故實曁國朝上公碩¶
人家伐閱譜系事業碑刻文章旣乆又見其嗜學¶
不厭甞疑胄子有挑逹城闕者巳仕即棄故習者¶
伯修獨爾其淵源必有出師友外者詢之則果自¶
其先世曽大父少長兵間郡邑無知爲學者巳能¶
教子爲人先其大父威如先生教其考郎中府君¶
<pb:KR4h0081_SBCK_031-16b>¶
尤嚴或曰君&KR0138;一子盍少寛輙正色曰可以一子¶
故廢教耶先生學廣愽甞因金大明暦積算爲書¶
数十篇暦家善之府君旣爲時循吏又好讀書教¶
伯脩如父教已有餘俸輙買書遺之於是予疑益¶
信又乆之則其所著書曰遼金紀年曰國朝名臣¶
事略者皆脫槀而今之諸人文章方𩔖稡未巳士¶
大夫莫不歎其勤伯脩汲汲然至不知飢渇之切¶
已也日謂予昔吾髙王父玉城翁當國初自汴還¶
真定買别墅縣之新市作屋三楹置書數十卷再¶
傳而吾王父威如先生又手自鈔校得數百卷增¶
<pb:KR4h0081_SBCK_031-17a>¶
貯之因名屋曰滋溪書堂蓋滋水道其南也&KR0010;乆¶
堂壊先人葺之而不敢增損且漸市書益之又甞¶
因公事至江之南𫉬萬餘卷以歸吾懼族中來者¶
不知堂&KR0002;書之始幸文之將刻石嵌壁以示嗚呼¶
有子不知教不論教而不克如志者如志而不得¶
及子子者皆是也求&KR0002;蘇氏四世知爲學囏哉世¶
之致爵禄金玉良田美地者其傳期與天地相終¶
始然有身得身失者况其後萬有一能振奮過祖¶
禰者則又鄙昔之人無聞知撤敝廬創甲苐矜貴¶
冨病先世之微不肯道而翁之堂府君能葺之伯¶
<pb:KR4h0081_SBCK_031-17b>¶
脩能求記之翁之書先生能加多府君又益增之¶
伯脩之購求方始不苐能守也非有以將之能&KR0002;¶
是乎府君葺堂不敢有加以求勝前人伯脩有屋¶
亰師真定皆不敢求記獨惓惓是區區之三楹者¶
又可以爲薄俗警矣抑蘇氏雖世爲學獨威如先¶
生有著述伯脩著述益冨豈聞祖風而興耶然予¶
聞自先生至伯脩三世皆一子惟其能教故悉克¶
自樹立今伯脩亦一子阿𤨏甫　而頴拔可就傅¶
伯脩能䋲先生義方以造之則堂暨書之傳邈乎¶
未可槪也是爲記伯脩名天爵今以翰林修撰拜¶
<pb:KR4h0081_SBCK_031-18a>¶
南行䑓監察御史云至順二年十二月廿六日大¶
都宋本記¶
　　臨髙縣龍壇記　范梈¶
距臨髙縣西二十里曰西村有龍壇宋故事令天¶
下旱雩擇郡縣地爲壇刺史縣令帥諸史奉祭具¶
如法兹其遺也壇三成長一丈廣半之北有潭東¶
西廣七百尺北南少東西廣七之二中潭有穴二¶
水碧黒色探之無底父老傳天聖間甞有白龍出¶
焉其在祀典者以此潭水西灌千畞大旱不殺甚¶
雨不涌或曰地近海穴與海通故然天乆乾青白¶
<pb:KR4h0081_SBCK_031-18b>¶
氣上騰禱者以爲雨應延祐元年安豐牛君某来¶
尹是縣㑹旱禱之雨三日旣祭又雨穀大熟思所¶
以侈靈報貺惟是表章先時民有侵壇側地以食¶
者墾鑿四起䙝汙不䖍君盡復而樹之注汲有塗¶
奠瘞有次泓涵澄映勃欝葱蒨&KR0010;時祈報賛拜跪¶
起祀官以嚴神靈以欣二年又旱余録囚歴縣尹¶
請述其事刻諸石欲徃察不果命吏翦樷翳審面¶
𫝑以来且與龍約曰庶余文哉以神視余吏反而¶
雨随至禾乃大起吁亦靈巳夫宰百里所以治夫¶
人也神依人者也依乎人者事之猶&KR0002;是備至則¶
<pb:KR4h0081_SBCK_031-19a>¶
治人之道何以尚之況山川之功在禮有足稱者¶
廼授以樂龍之章俾其人世世歌以承祀且并刻¶
焉辭曰¶
僊僊&KR0006;舞羽坎坎&KR0006;拊皷龍之居&KR0006;有宫棟白雲¶
&KR0006;下爲宇湛湛&KR0006;天門龍之徠&KR0006;從&KR0813;紛去莫去¶
&KR0006;回皇洞簫亮&KR0006;須君蹇須君&KR0006;日復夜柈有蒸¶
&KR0006;芳有籍折素馨&KR0006;掦眉玄夭矯&KR0006;上下我有大¶
田&KR0006;海之隅藷蕷充實&KR0006;&KR0927;稲于于終古&KR0006;介祐¶
子孫&KR0006;樂胥¶
　　懐友軒記　杜本¶
<pb:KR4h0081_SBCK_031-19b>¶
余少時喜逰名山川聞武夷最勝而最逺常按圖¶
指畫擊几爲節詠九曲櫂歌想昔人之餘韻謂不¶
得遂其願慕之心矣皇慶&KR0004;元以御史大夫术公¶
薦在京師𫉬託姓名於四方之士于時張君伯起¶
以童子科校書祕省詹君景仁亦辟&KR0122;三公府三¶
人者暇輙相從以問學切磋爲事廼二君皆粤産¶
而㬌仁世家武夷甞極道其谿山髙深環合千態¶
萬狀有終身不得窮其趣者先世有田数十區有¶
書數百卷足爲賔客一日之具吾子其將有意於¶
斯乎余聞而識之延祐間景仁出貳浙東憲幕伯¶
<pb:KR4h0081_SBCK_031-20a>¶
起亦佐郡三山余以微言迕執事之臣書不報而¶
去遂得挾𠕋山中償夙所願蓋二君之力也因欲¶
結茅谿濵而山石犖确自非仙人道士餐霞茹芝¶
乗風馭氣者罕得㞐之遂泝流至星村則開廓平衍¶
有詹氏之故㞐焉然與市井相淆綜又泝流而至¶
建峯地皆良田美竹有𩔖嵩邙𨞬榖之間稍憇息¶
南湖之履堂遇一儒者與叙語欣然&KR0002;故人同行¶
未五里許平川廓然問之百年榛莽矣自九曲至¶
是僅半舎而逰者巳罕至然水益深緩山益磅礴¶
西南諸峯巉絶出霄漢其最峭拔者爲雲巖雲氣¶
<pb:KR4h0081_SBCK_031-20b>¶
起伏其下郷人於此候雨晹焉天髙氣肅時一登望¶
江之左右淛之東西三山海日七閩煙靄皆𨼆約¶
于指顧間武夷諸峯並列于下巖巒林壑澗谷淵¶
渚泉池潭洞曽見疊出不可𦤺詰無不稱逰&KR0134;之¶
志焉余與㬌仁顧而樂之請㬌仁贖其榛莽之虚¶
而剗薙蓺植之擬卜㞐未暇乃即其東偏構堂室¶
携妻子讀書其中又得茀地而蕃之植兩楹爲軒¶
以舎余其間户牖簡朴藏脩㳺息在焉然毎一俯¶
仰輙思平生故交多海内名士或道徳之髙深或¶
文章之雄雅或政事之明逹或翰墨之神竒或莭¶
<pb:KR4h0081_SBCK_031-21a>¶
操之堅峻或信義之昭白或譚論之該綜或考覈¶
之精審或出處之慎重或神情之間曠乃皆在神¶
京大府湖江之外不得相觀以成其志寧不重有¶
所懐邪因題其軒曰懐友以著余心尚幸所藏舊書¶
可以朝夕搜玩而余之所懐因得以考正於斯焉¶
重惟聖人載道之經與夫百家子史所録開極以¶
來明聖之君昬暴之主忠良之臣貞節之士酷虐¶
貪殘之吏是非善惡之跡以及天官地志禮樂制¶
度律歴名数龜筴醫方營繕種蓺方言野録仙佛¶
變化之事至於厓鐫野刻塔寺宮廟彛鼎柱石井¶
<pb:KR4h0081_SBCK_031-21b>¶
臼虗墓詭異之辭悉次於是庶開卷有得亦可謂¶
益者之明效矣則雖親舊之交逺江海之跡踈然¶
神㑹於文字之間猶能友于千古況同一寰宇而¶
並世者哉因輯其詞翰列氏名而記之以寓吾懐¶
然其出處存殁雖異而余之𫠦慕則不在於斯也¶
　　安先生祠堂記　歐陽玄¶
所貴乎處士者能以一巳之所守爲一國之所慕¶
雖當世英君&KR0105;辟操其緫&KR0259;豪傑包舉宇内之柄¶
一旦遇夫爵禄慶賞所不可致之人於是怊然企¶
乎先王道徳之懿真有貴於已之所&KR0018;挾者而後¶
<pb:KR4h0081_SBCK_031-22a>¶
上之趣向定下之習俗成斯人者㓛下韓孟哉¶
元有國以來學者言處士必宗容城劉静修先生方¶
是時聞其風而起者曰真定安氏敬仲焉敬仲未¶
甞一造劉也顧得其傳於濂洛考亭者知之爲甚¶
䔍行之爲甚堅由是推宗以合於祖一也劉氏髙¶
亢明爽梯級峻絶士親炙者寡安氏簡靚和静&KR0109;¶
韻敞夷士樂附者衆異時有祠宜乎抑自先世石¶
峯恕齋兩先生以學淑其郷蓋三世百餘年于兹¶
矣此又祠之所由作歟敬仲既殁門人蘇君伯修¶
貽書同舎槀城西管鎮李君士興請祠爲郷先生¶
<pb:KR4h0081_SBCK_031-22b>¶
士興議克合乃築於鎮作三宔而奉之自敬仲上¶
而至於石峯恕齋咸有位焉明世美也落成帥里¶
塾子舎萌&KR0010;時具蠲所事至是伯脩請余記之然¶
余記安氏祠而本以容城者亦猶論東漢名節而¶
始嚴光乎漢至孔張末之儒也矣微光東都士何¶
自作新哉光未必知道也而且如彼而況吾濂洛¶
考亭乎而況吾容城乎夫瞽宗祠於學郷先生祠¶
於社古典也瞽宗乆無聞郷先生有𥙊自伯脩士¶
興始以是知古道無難復人患不爲爾繼自今西管¶
鎮之俗日益以厚其民敬學而賤利其士樂道而¶
<pb:KR4h0081_SBCK_031-23a>¶
逺埶安氏之澤其旣乎讀是文者尚知所始石峯¶
諱滔恕齋諱松敬仲諱熈出處詳見家集云¶
　　趙忠簡公祠堂記　歐陽玄¶
臨川王安石以新學誤宋致天下騷然河南程氏¶
兩夫子出而救之卒不勝其&KR0003;旣而蔡京爲相宗¶
王氏&KR0003;黜程氏學宋遂大壞京客張觷教京亟召¶
程氏門人楊中立用之庶幾救其半及宋中興觧¶
人趙忠簡公鼎爲相首罷王安石孔廟配享尊尚¶
二程子書凡其門人之僅存者悉見召用江左乃¶
復振不𦍒秦檜相忠簡公斥程氏門人散亡洎中¶
<pb:KR4h0081_SBCK_031-23b>¶
興業衰又不幸韓𠈁胄相禁建安朱文公熹之徒¶
之爲程氏學者其後禁稍弛宋巳日削¶
皇元煟興江漢趙氏復能倍誦程朱書北度江私¶
筆以授學者許文正公衡神明其書進以所得相¶
世祖興禮樂文太平後是四十年貢舉法行非程¶
朱學不式於有司於是天下學術廪然一趣於正¶
時相尋定濂洛以下九儒及衡爲十人祀孔子廟¶
庭天子從之至順二年春趙忠簡公六世孫篔翁¶
請即觧之聞喜縣學爲忠簡祠其辭曰公當宋南¶
渡排王氏邪&KR0003;崇程子正學以至于今有功於斯¶
<pb:KR4h0081_SBCK_031-24a>¶
世甚大冝祠其郷胄監集賢是其議中書禮部告¶
晉寕路以符屬其同年歐陽玄記之玄平居讀孟¶
子至承三聖一章未甞不掩卷汗下以爲何至是¶
烈也及畧攷近世儒者學術之邪正有𨵿於國家之𨺚¶
替氣化之盛衰民物之榮悴其可徴者盖如是烏¶
虖是祠豈細故哉公師邵伯温友胡寅其問學原¶
委措諸行事詳見宋史篔翁延祐二年進士卓然¶
有志先正亦可槩見于斯¶
<pb:KR4h0081_SBCK_031-24b>¶
國朝文𩔖卷苐三十一¶
