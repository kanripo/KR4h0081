# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:19.743741
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 35
#+PROPERTY: FILE SB04n0204-035國朝文類-卷第三十五.
<pb:KR4h0081_SBCK_035-1a>¶
國朝文𩔖卷第三十五¶
序¶
　　吳㓜清先生南歸序　元明善¶
上守大寳之八年用大臣薦起臨川布衣呉先生¶
應奉翰林文字大夫士相與舉手交慶曰朝廷不¶
靳官賞逺下林莽髙人端士自蔽於不耀之地者¶
固將撫抱振迹而興矣賢能並用則治具張治具¶
張則太平之𧰼見是故一事得天下之人莫不䇿¶
厲以自顧一事失天下之人亦莫不沮䘮以相吊¶
舉措不可不慎也如此夫或曰呉先生居於深山¶
<pb:KR4h0081_SBCK_035-1b>¶
曠澤之間五十餘年耕釣以供衣食無所仰給於¶
人其氣淵朗而和粹其學正大而明溥憺然怡然¶
㳺心於詩書之苑殆以是終其身者能爲一官而¶
起邪或曰朝廷清明天人相恊民物安阜制禮作¶
樂政當今日思得愽碩𨺚古之士揖譲賛襄於其¶
間不果於忘丗不必於售已道足行於一家逹可¶
行諸天下者易之義也吳先生明易者也殆以是¶
促裝速駕就道疾驅詎肯焦槁林壑而爲一夫之¶
事邪命下之明年冬執事者以官曠别授而先生¶
乃始至大夫士相與議曰内翰須賢而得遺逸興¶
<pb:KR4h0081_SBCK_035-2a>¶
治㑹才而旁逺陋甞相與慶之今&KR0002;此又何也蓋¶
虗位以待士者朝廷之寛典也遲命以避賢者先¶
生之盛心也非簸禄以給士也而得人爲急非嫌¶
官以慢上也而以譲賢爲尚予辭無慊不兩得歟¶
或必其不來或必其速來皆非深知先生者也居¶
京三月却迹治歸去來容與&KR0002;無足動其心者不¶
矯抗以干名不奔趍以射利嗚呼其有道之士哉¶
於先生之歸也乃序其所以來¶
　　送馬翰林南歸序　元明善¶
上患吏弊之深以牢也思有以&KR0209;而破之於是考¶
<pb:KR4h0081_SBCK_035-2b>¶
取士之法倣於古而不戾於今者乃設兩科以待¶
國之士諸國士漢士江南士苐一名品第六苐二¶
名品苐七天下翕然以應英翹之士&KR0013;郷薦而㑹¶
試南宫者百三十五人雍古士馬君伯庸巍然在¶
一科之首及廷對大䇿復在苐二於是聲震京師¶
出則群人争先覩焉旣而官之曰應奉翰林文字¶
承事郎同知制誥兼國史院編脩官而其弟祖孝¶
亦以科名得陳州判官吁榮矣哉來告余以歸省¶
其母又以余忝在試官之末求言以華其歸伯庸¶
之名顯於天下垂於後世歸不待余言而華也雖¶
<pb:KR4h0081_SBCK_035-3a>¶
然竊有告焉余侍臣也每聞上㫖無或不在儒者¶
有曰儒者守綱常如握拳然嫉者曰俗儒迁闊多¶
窒有曰處大事立大議則吏不彼能也乃黜吏者¶
之秩而發其機牙峻之隄防風俗爲之一變&KR0002;曰¶
吾將收儒之效矣黜者曰尚相觀彼儒之所爲噫¶
爲而軰者不其殆哉夫儒效不易立也不效則將¶
孤所望孤所望且將疑爾儒之不足恃也扼掔泄¶
憤乘𨻶而攻者林林也而軰之&KR0013;攻踣者一人孤¶
上之人之望而疑爾儒也吾且奈何今即官守慎¶
勿挾所得恃所眷賚出㡬㣲於辭色而所誦之書¶
<pb:KR4h0081_SBCK_035-3b>¶
不有有司之事乎卿大夫之職乎宰相之業乎毋¶
慕髙逺毋忽卑近盡心於其所試而我者湛乎其¶
中存夫如是何患乎儒之效不立哉余之告伯庸¶
者止矣兄弟以爲然不然歟然之則出以示而同¶
年進士甞試自勉又何患吏弊之深者不抉而牢¶
者不破耶¶
　　雲南志略序　虞集¶
京師西南行萬里爲雲南雲南之地方廣萬里在¶
憲宗時世祖帥師伐而取之守者弗能定既即位¶
　海内使省臣賽天赤徃撫以威恵㳂其俗而導¶
<pb:KR4h0081_SBCK_035-4a>¶
之善利填以親王貴人者四十年方是時治平方¶
臻士大夫多材能樂事朝廷不樂外官天子閔逺¶
人之失牧也常簡法増秩優以命吏而爲吏者多¶
徼倖器名無治術無恵安遐荒之心禽獸其人而¶
漁食之無以宣布徳澤&KR0091;㫖意甚者啓事造釁以¶
毒害賊殺其人其人故暴悍素不知教寃憤竊發¶
𫝑則使然不然惡生樂死夫豈其情也哉嗟乎昔¶
者簞壷迎徯之民日以老死且盡生者格於貪吏¶
虐師以自逺於㤙化其吏士之見知者無所建白¶
而馭於中者又不識察其情状一隅之地常以爲¶
<pb:KR4h0081_SBCK_035-4b>¶
中國憂而論治卒未究其故不亦悲乎河間李侯¶
景山由樞庭宣慰烏蠻烏蠻雲南一部也始下車¶
未及有所施㑹群蠻不靖廵行調發餽給填撫周¶
&KR0130;雲南悉其見聞爲志畧四卷因報政上之余甞¶
按而讀之考其生産風氣服食之冝人物材力愚¶
智勇怯山川形𫝑之阨塞要害而¶
世祖皇帝之神威聖略槩可想見未甞不俯伏而¶
感歎也其志曰張喬斬姦猾長吏九十餘人而三¶
十六部盡降諸葛孔明用其豪傑而財賦足以給¶
軍國史萬&KR0010;貪賂隨服隨叛梁毗一金不取酋長¶
<pb:KR4h0081_SBCK_035-5a>¶
感恱李知古以重賦僇尸張䖍陀以&KR0075;虐致亂此¶
於事至較著明白者也其術不甚簡易乎有志之¶
士尚有所覧觀焉至讀其紀行諸詩必有悲其立¶
志者矣¶
　杜詩纂例序　虞集¶
昔夫子作春秋因魯史之舊文㩀事直書而巳善¶
學者以其属辭比事而觀之得其筆削之故則聖人¶
之意庶㡬可見於千載之下焉是故杜預因左¶
氏之傳陸淳因啖趙之&KR0003;皆纂爲例以著之是或¶
求經之一道也然而聖人之筆如化工之妙&KR0004;未¶
<pb:KR4h0081_SBCK_035-5b>¶
甞立例而爲文也學者設此以推之耳主於詩亦¶
然出於囯人者謂之風出於朝廷公卿大夫者謂¶
之雅用之宗廟郊社者謂之頌其别不過此三者¶
而巳其義則有比興賦之分焉詩人作詩之&KR0004;因¶
其事而發於言固未嘗自必曰我爲比我爲興&KR0002;¶
賦也成章之後亦無出於三義之外者故學者不¶
得不以例而求之此亦例之所由纂所謂譜者是¶
也申屠公以直節髙義在至元中爲名御史其所¶
樹立固不止乎文字之末然獨好杜工部詩諷誦¶
之乆又取其一篇一聮一句一字可以𩔖相從者¶
<pb:KR4h0081_SBCK_035-6a>¶
錄之以爲纂例其亦好之篤而求之詳巳乎其子¶
駧手其遺書以示集俾序其故焉予故引先儒之¶
考於詩春秋者以比之而又爲之言曰杜詩之體¶
衆矣而大㮣不過五言七言爲句耳虚實相因輕¶
重相和譬之律呂定五音焉至於六十盡矣又極¶
之於二變焉至於八十有四而盡矣不能加七音¶
以爲均也然則五言七言之句固可以例盡也至若¶
一字之例譬如槖之鼓籥之吹户之樞虞之機¶
虚而能應動而有則變通轉旋實此焉出𩔖而数¶
之王巳備乎或曰詩家之妙乃在於嗟嘆詠歌之¶
<pb:KR4h0081_SBCK_035-6b>¶
間以得乎温柔敦厚於優㳺&KR0075;佚之表今句比而¶
字舉果其道于則應之曰具波磔㸃畫之文則可¶
以成字八法具而書之精妙著矣未有失八法而¶
可以爲佳書者也耳目鼻口之用則可以成人百體¶
從而人之神明完矣未有&KR0549;一體而可爲全人者¶
也然則例之爲&KR0003;詎可廢乎甞有問於蘇文忠曰¶
公之愽洽可學乎曰可吾甞讀漢書矣蓋數過而¶
始盡之如治道人物地理官制兵法貨財之𩔖每¶
一過専求一事不待數過而事事精覈矣參伍錯¶
綜八面受敵沛然應之而莫禦焉文忠之學未始¶
<pb:KR4h0081_SBCK_035-7a>¶
果出於此要之讀書之良法也故觀乎杜詩纂例¶
而深有槩於予𠂻焉善讀書者能如申屠公之於¶
杜詩即文忠公之於漢書也願學者推此&KR0003;以爲¶
九讀古書之法焉其精愽可勝言哉然則申屠公¶
豈止有功於杜詩而巳乎駉清介有守於義勇爲¶
文學之事於詩&KR0057;長固有所受哉¶
　　南昌劉應文文藁叙　虞集¶
江西之境其山竒秀而水清寫委折演注至於南¶
昌則山益壮水益大故生人禀是氣者多能文章¶
而其爲文又能脫略其鄙樸之質振作其委靡之¶
<pb:KR4h0081_SBCK_035-7b>¶
體故言文者未有先於江西然習俗之弊其上者¶
常以恠詭險澁㫁絶起頓揮霍閃避爲能事以竊¶
取荘子釋氏緒餘造語至不可觧爲絶妙其次者¶
汎取耳聞經史子傳下逮小&KR0003;無問𩔖不𩔖勦剽¶
近似而雜舉之以多爲愽而蔓延草積如醉夢人¶
聴之終日不能了了而下者廼突兀其首尾輕■¶
其情状若俳優諧謔立此應彼以文爲事嗚呼此¶
何爲者哉大抵其人於學無所聞於徳無所蓄假¶
以文其寡陋而從之者亦樂其易能無恠其禍之¶
■此不可收拾也嗚呼爲文章者未暇縦論古今¶
<pb:KR4h0081_SBCK_035-8a>¶
天下也即江西論之歐陽文忠公王文公曽南豊¶
　　人乎執筆之君子亦嘗取其書而讀之凡已¶
之　於此三君子否也苟不合則已之謬可¶
知已　此何也盖三君子之文非徒然也¶
非止發於天資而已也其通今愽古飬徳制行所¶
從來者逺矣冝乎樂爲寡陋而爲能者不知思也¶
此三君子之文猶不足以知之况三君子之上有¶
當知者尚逺也豈復知之乎如此而欲以文自命¶
則亦惜乎秀氣之委者矣悲夫豈獨學者之咎哉¶
豈獨學者之咎哉南昌劉君資深少於余一&KR0010;相¶
<pb:KR4h0081_SBCK_035-8b>¶
好也不逺萬里以其子應文之文來教觀資深之¶
意深有望於其子矣余觀應文之筆端清而不險¶
徤而不怒其連中於有司而分教一郡冝矣信乎¶
山水秀潤之所鍾者設有可望者也■余閱之傳¶
曰觀乎㑹通以行其典禮　乎㑹■則固陋而¶
■夫正其所已能而追其所未能君子之道也■¶
■居江西三十年矣是亦江西之人於江西得其¶
清子矧吾友人之子余安得不以憂吾江西之友¶
■者而吾之應文願應文之勉之也¶
　　　先生文集序　虞集¶
<pb:KR4h0081_SBCK_035-9a>¶
■菴集者詩文凡若干篇槀城安君敬仲之所作¶
與門人趙郡蘇天爵之所輯録者也既繕寫乃來¶
告曰昔容城劉静修先生得朱子之書於江南因¶
以之遡乎周邵程張之傳以求逹夫論語大學中¶
庸孟子之&KR0003;古所謂聞而知之者此其人歟聞其¶
風而慕焉者敬仲也與静修之居間數百里耳然¶
而未甞見焉徒因其門人烏叔備承問其&KR0003;以爲¶
學則是敬仲之於静脩盖亦聞而知之者乎願序¶
而傳焉嗟乎知之爲知有未易一槩言者聖賢之¶
道大矣世之豪傑能因其才識之所至而知其所¶
<pb:KR4h0081_SBCK_035-9b>¶
及者其人豈易得哉昔者天下方一朔南㑹同縉¶
紳先生固有得朱子之書而尊信表章之者今其¶
言衣&KR0013;四海家藏而人道之其功固不細矣而静¶
修之言曰老氏者以術欺世而自免者也隂用其¶
&KR0003;者莫不以一身之利害而節量天下之休戚其¶
終必至於誤國而害民然而特立於萬物之表而¶
不受其責焉而自以孔孟之時義程朱之名理自¶
居而人莫知奪之也觀其考察於異端㡬㣲之辨¶
其精如此則其下視一世之苟且汙濁者不啻蠛¶
蠓之細犬&KR0510;之&KR0126;豈不信然敬仲氏終身師慕之¶
<pb:KR4h0081_SBCK_035-10a>¶
則其所見何可量哉然静修門人甞有與予同爲¶
國學官者從問其師&KR0003;不予告也退而求諸其書¶
見其告先聖文曰因蚤躁狂&KR0002;將有志中實脆屈¶
未立巳頺揆厥無成實由貪懦時馳意去凛不自¶
容顧念初心怳焉如失觀乎此言則静修道徳之¶
所至可見矣噫吾道之大豈委靡不振鹵莾依託¶
者所可竊假於斯哉其必有振世之豪傑而後可¶
也以予觀于國朝混一之初北方之學者髙明堅¶
勇孰有過於靜修者哉誠使天假之年遜志以優¶
入不然使得親炙朱子以極其變化充擴之妙則¶
<pb:KR4h0081_SBCK_035-10b>¶
所以發揮斯文者當不止是哉又嘗求敬仲於其¶
書矣其告先聖文曰追憶舊聞卒究前業灑掃應¶
對謹行信言餘力學文窮理盡性循循有序發軔¶
聖途以存諸心以行諸已以及於物以化於郷然¶
則敬仲得於朱子之端緒平實切宻何可及哉誠¶
使得見静修廓之以髙明厲之以&KR0108;發則劉氏之¶
學不既昌大於時已乎惜乎靜修既不見朱子而¶
敬仲又不𫉬親於静修二君子者皆未中夀而卒¶
豈非天乎予與敬仲年相&KR0002;也少則持未成之學¶
以出及粗聞用力之要而氣血向衰凛然有不及¶
<pb:KR4h0081_SBCK_035-11a>¶
之歎視敬仲之蚤有譽於當丗寕無慨然者乎若¶
蘓生之拳拳扵其師之遺書如此益可見其取友之¶
端矣是皆予之𫠦敬畏而感發者故題以為序也¶
　　汪氏勲徳録序　虞集¶
國家龍興朔漠威行萬方金源日蹙吏士守者或降¶
或死且盡不能成軍山東西之間豪傑並起㩀保¶
城壁大抵非金署置之舊隴右鞏昌汪氏㩀髙制¶
違綂郡縣&KR0190;十勝兵&KR0190;萬號曰便宜都捴帥柵石¶
門為金守者三世及我兵攻鞏昌則金亡已三歳¶
矣汪氏猶未忍降其士大夫皆曰君死國亡民將¶
<pb:KR4h0081_SBCK_035-11b>¶
安歸乃縞素為金發䘮登陴&KR0152;三日因皇子闊端¶
以自歸¶
太宗皇帝察其誠仍以為便宜都総帥鎮故地取¶
蜀之役資糧甲兵之賦終始畢給功多之紀他將¶
鮮&KR1275;焉此諱世𩔰者𫠦以封隴右王也王有子七¶
人孫十有九人多居將相官封公者九人𫝊五丗¶
兄弟子孫百八十餘人総軍鞏昌者既世其職餘¶
多大官&KR0057;𩔰者今御史中丞壽昌也其兄成都萬¶
戸嗣昌曰丗荷國恩功業在盟府褒䘏有制詔丗¶
次具譜牒行亊歳月則有先塋家廟之碑文在請¶
<pb:KR4h0081_SBCK_035-12a>¶
輯録刻摹以傳于世諗諸太史太史虞集曰予&KR0026;¶
于功臣之家以丗業𩔰融者固多得綂其君軍世¶
守其地者惟汪氏或曰道家忌三丗為將汪氏之徳¶
必有大過人者真可信歟予故以為汪氏之德¶
先人事故主無憾見信國家非他人所得而及也歟¶
　　羅氏族譜序　虞集¶
世有為譜系於其家者獨眉山蘓氏書法最具其¶
譜俗逺近親踈之殊可引而&KR0026;也後之為譜者必¶
稽焉今豫章羅氏族譜断自以下凡十有五世¶
分十八𣲖合其族子弟千百人夫定其可知而不¶
<pb:KR4h0081_SBCK_035-12b>¶
妄援於巳逺詳其所至而不&KR0127;遺於巳踈所謂質¶
而不誣詳而有序者庶㡬得之然予&KR0060;&KR0026;其&KR0190;世¶
之間偉然以科第自至仕宦至郡守有聞人當時¶
者相望可謂盛哉及其末也去為老佛之徒或不¶
得其名而姑次其甲乙甚者或無以為継亦足慨¶
然矣嗟夫盛衰之相形盈虚之迭至彼千百人之¶
身其&KR0004;一人之身也豈其一人之身而福澤𫠦沾¶
被有鍾於此而遺於彼者則其理吾有𫠦不知者¶
矣古者天子之廟七諸侯五大夫三適士二庶人¶
𥙊於&KR0230;聖人之心亦豈不&KR0082;夫士庶人者皆有以¶
<pb:KR4h0081_SBCK_035-13a>¶
推其烝烝之孝上及其逺始曽髙之祖而無所間¶
歟其貴賤貧富尊卑之殺有不容不然者矣彼其¶
立爲大宗之法有百世不遷之議者盖必天子諸¶
侯之家爲然它非所可及也故宗廟墳墓以系之¶
冠昏䘮𥙊以合之紀之以昭穆氏族飬之以采地¶
租稅又爲三宥制刑以致其嚴凡其宗族子弟之¶
賢者必薦之以爲諸侯卿大夫士而其不肖者莫¶
不資於上以自飬而不必有流離淪替之憂然則¶
雖百世可也今吾黨以布衣&KR0340;蕨之約顧能記録¶
其族從至於十餘世而不止豈非用心之厚者哉¶
<pb:KR4h0081_SBCK_035-13b>¶
然於𥙊而無其禮也於親而無以合也抑亦姑使¶
其後之人知其身之所自而不忍於自棄而已嗟¶
乎其亦可以有所感也夫¶
　蔡孝子詩序　虞集¶
禮之起其初盖縁人情而聖人節之以天理之攸¶
當而定之使之質不過於鄙野文不至於虚浮如¶
是而已矣今有能縁情以盡其心若楊州孝子蔡¶
夣祥者宜在乎君子之所取也盖昔有丁蘭者傷¶
親殁而不得見刻木象而事之飲食温清奉之&KR0002;¶
生存夣祥慕焉其父殁廬墓三年刻木象父事之¶
<pb:KR4h0081_SBCK_035-14a>¶
母殁亦刻木象母事之自閭里郡縣咸共驚異部¶
使者覈實有司上其事朝廷再表其門曰蔡孝子¶
之門古者親䘮未歛刋鑿木而爲之重既葬作主¶
而事之曰是神明之所依也其制可得而言矣盖¶
以栗&KR0002;堅木爲之貟其首象天也方其趺象地也¶
䧟其中象其心之虚其題之以其姓&KR0002;諱竅其两¶
旁當其長三分之一若以通神明之出入也題其¶
面曰某親某官封之主儒先君子率是而行之盖¶
求之至而議之精矣故昔有𦘕像而𥙊之者既而¶
曰一鬚髪之不似則爲它人矣於是不復用然後¶
<pb:KR4h0081_SBCK_035-14b>¶
知主道之所以爲盡善也是故其將𥙊也必先齊¶
焉思其居處𥬇語所耆&KR0002;將見之及𥙊而後奉主¶
以出炳膋灌鬯求之以形氣者㣲矣有尸有祝求¶
之以神明者著矣既𥙊則藏之言不可䙝也一之¶
以神道則已䟽一之以人道則近於不知故曰生¶
事之以禮死葬之以禮𥙊之以禮而孝子之道備¶
矣先王之制禮可攷也而近世學不講公卿大夫¶
之貴宫室擬王者而祖考無所於食&KR0075;神異&KR0017;則¶
象而事之而祖考之神明無所於依也則孝子之¶
爲木象也㡬主道矣縁其情之所起而知進於禮¶
<pb:KR4h0081_SBCK_035-15a>¶
則孝子誠足以爲天下勸哉蔡父濟當天兵渡江¶
時常率泰興江隂之民迎河南武定王之軍後有¶
戰功遂歴泰興尹泰州監使以殁夣祥以宣命爲¶
河南投下管民緫管云大夫君子賦詩羙孝子太¶
常慱士虞集爲之序¶
　　兩尹先生慶九十壽詩叙　虞集¶
㑹川兩尹先生伯仲同以已亥&KR0010;正月一日生至¶
今泰定丁卯皆九十矣而彊健聦明二公如一其¶
二季亦各八十餘昆弟之子緫九人諸孫十八人¶
曽孫又十數人家庭之間慈孝愛敬藹如也丞相¶
<pb:KR4h0081_SBCK_035-15b>¶
長史憕伯氏之孫也來語集曰昔翁之&KR0010;八十也¶
子嘗序其事以啓群公之賦詠當時榮之至今傳¶
焉今兹又十稔矣起居飲食不减於昔年朔旦之¶
&KR0123;子孫親戚閭里舉酒爲壽自州郡長吏與大夫¶
士之家居者父老㓜稚咸集莫不歆羡而頌禱焉¶
誠不可以無述子爲我復爲之可乎集曰昔之壽¶
朋見詠於詩人乆矣其後或相與髙𨼆於深山之¶
中而精神風采足以聳動乎朝廷或名遂身退於¶
既老之日而盛徳雅望足以敦厚其風俗著在信¶
史見乎詠謌以爲一代之良羙者人人知之然而¶
<pb:KR4h0081_SBCK_035-16a>¶
其人不必出於一家其生永必同於一日則尹氏¶
之異可不重絶乎且夫大平之丗物亦有盛而異¶
者矣&KR0002;嘉禾之同頴瑞木之連枝世猶或喜傳而¶
樂道之况尹氏之人瑞乎且夫和氣之應而嘉瑞¶
生焉人物固無以大相逺也然而草木之偶見於¶
年&KR0010;之間者其可與生人之盛同日而語乎吾嘗¶
上遡二翁始生之年國家方得中原未數&KR0010;也甲¶
兵未盡息呻吟未盡起也而渾厚淳固之氣已潜¶
復於摧傷零落之餘其見於人物之生者已有&KR0002;¶
二翁之盛身受安樂共養以觀乎¶
<pb:KR4h0081_SBCK_035-16b>¶
列聖百年之治平謂之偶然可乎噫觀物者常因¶
生人之盛而推考太平之始則必自斯翁矣善頌¶
者常目一家之善而推本　聖代之昌亦必自斯翁¶
矣集也属書東觀取不具録乎¶
　　送李擴序　虞集¶
國學之置肇自許文正公文正以䔍實之資得朱¶
子數書於南北未通之日讀而領㑹起敬起畏及¶
&KR0013;遇　丗祖皇帝純乎儒者之道諸公所不及也¶
丗祖皇帝聖明天縱深知儒術之大思有以變化¶
其人而用之以爲學成扵下而後進扵上或䟽逺¶
<pb:KR4h0081_SBCK_035-17a>¶
未即自達莫&KR0002;先取侍御貴近之特異者使受教¶
焉則效用立見故文正自中書罷政爲之師是時¶
風氣渾厚人材樸茂文正故表章朱子小學一書¶
以先之勤之以灑掃應對以折其外嚴之以出入¶
㳺息而養其中掇忠孝之大綱以立其本發禮法¶
之微權以通其用於是數十年彬彬然號稱名卿¶
材大夫者皆其門人矣嗚呼使國人知有聖賢之¶
學而朱子之書得行於斯丗者文正之功甚大也¶
文正没國子&KR0101;始立官府刻印章如典故其爲之¶
者大抵踵襲文正之成跡而已然余嘗觀其遺書¶
<pb:KR4h0081_SBCK_035-17b>¶
文正之於聖賢之道五經之學蓋所志甚重逺焉¶
其門人之得於文正者猶未足以盡文正之心也¶
子夏曰君子之道孰先傳焉孰後倦焉程予曰聖¶
賢敎人有序非是先敎以近者小者而不教之逺¶
者大者也夫天下之理無窮而學亦無窮也今日¶
如此明日又如此止而不進非學也天下之理無¶
由而可窮也故使文正復生於今日必有以發明¶
道德之藴而大啓夫人心之精微天理之極致未¶
必止如前日之法也而後之隨聲附影者謂修詞¶
申義爲玩物而從事於文章謂辯疑答問爲躐等¶
<pb:KR4h0081_SBCK_035-18a>¶
而姑困其師長謂無所猷爲爲涵養德性謂深中¶
厚貌爲變化氣質是皆假美言以深護其短外以¶
聾瞽天下之耳目内以蠱晦學者之心思此上&KR0018;¶
國家下&KR0018;天下之大者也而謂文正之學果出於¶
此乎近者呉先生之來爲監官也見聖丗休明而¶
人才之多美也&KR0099;然思有以作新其人而學者翕¶
然歸之大小如一於是先生之爲教也辨傳註之¶
得失而達群經之㑹同通儒先之户牖以極先聖¶
之閫奥推&KR0017;神之用以窮物理之變察天人之際¶
以知經綸之本禮樂制作之具政刑因革之文考¶
<pb:KR4h0081_SBCK_035-18b>¶
據援引博極古今各得其當而非夸多以穿鑿靈¶
明通變不滯於物而未嘗柝事理以爲二使學者¶
得有所據依以爲日用常行之地得有所摽指以¶
爲歸宿造詣之極噫近丗以來未能或之先也惜¶
夫在官未乆而竟以病歸嗚呼文正與先生學之¶
所至非所敢知所敢言也然而皆聖賢之道則一¶
也時與位不同而立教有先後者𫝑當然也至若¶
用丗之乆速及人之淺深致效之逺近小大天也¶
非人之所能爲也僕之爲學官與先生先後而至¶
學者天資通塞不齊聞先生言或略解或不能盡¶
<pb:KR4h0081_SBCK_035-19a>¶
解或暫解而旋失之或解而推去漸逺退而論集¶
於僕僕皆得因其材而達先生之&KR0003;焉先生雖歸¶
祭酒劉公以端重正大臨其上&KR0101;丞齊君嚴條約¶
以身先之故僕得以致其力焉未㡬二公有他除¶
近臣以先生薦於　上而議者曰呉㓜清陸氏之¶
學也非朱子之學也不合於許氏之&KR0003;不得爲國¶
子是將率先天下而爲陸子靖矣遂罷其事嗚呼¶
陸子豈易言哉彼又安知朱陸異同之所以然直¶
妄言以欺丗拒人耳是時僕亦孤立不可留未數¶
月移病自免去鄧文善之以司業召至㑹科詔行¶
<pb:KR4h0081_SBCK_035-19b>¶
善之請改學法其言曰今皇上責成成均至切也¶
而因循度日不惟疲庸者無所勸而英俊者摧敗¶
無以見成效議不合亦投劾去於是紛然言呉先¶
生七不可鄧司業去而投劾爲矯激而僕之謗尤¶
甚悲哉歸德李擴事呉先生最乆先生之書皆得¶
授而讀之先生又甞使來授古文故於僕尤親近¶
去年以國子生舉今年有司用科舉法依條試之¶
中選將命以宫間來謁曰比得官猶歳月間且歸¶
故郷治田畒益得温其舊學請一言以自警㑹僕¶
將歸江&KR0047;故略叙所見以授之使時觀之亦足以¶
<pb:KR4h0081_SBCK_035-20a>¶
有所感而興起矣¶
　　送彰德路經歷韓君叙　虞集¶
木之爲器以利民用者非生而成形也欲圓者取¶
以爲規欲方者取以爲矩居者取以爲屋室行者¶
取以爲舟車揉之爲弧矢屈之爲桮棬惟其有是¶
材也因夫人之所急定之爲器以致用焉人亦猶¶
是矣其生也初未有士農賈吏之名儒墨名法之¶
習也時有所尚則群趨之時尚黃老則趨黃老時¶
尚申韓則趨申韓時尚儀秦則趨儀秦尚風節則¶
有黨錮尚標致則多清談非生而然也時之所尚¶
<pb:KR4h0081_SBCK_035-20b>¶
人之所趨則豪傑者必爲之先故尚黃老則人材¶
出黃老尚申韓則人材皆申韓尚儀秦則人材多¶
儀秦黨錮之禍多竒節清談之流俱雅人非此數¶
者之能爲人材也豪傑者趨其所尚而表表然出¶
乎其間矣國朝之始定中原也其先離亂傷殘之¶
日乆矣老儒學士㡬如晨星末之爲繼而天下初¶
定圖籍文書之府戸口阨塞之數律令程章之故¶
㑹期征役之當趨赴奉承之勞蓋必有足其用者¶
焉而操他業者不得與於此也於是貴冨之資公¶
路之選胥此焉出矣然則豪傑之士舎此奚進哉¶
<pb:KR4h0081_SBCK_035-21a>¶
豪傑由是而進則名是業者沛然足以周當丗之¶
用也無疑矣邇者聖上嘉尚儒學而爲儒者或以¶
迂緩巽懦取訾𥬇嗟夫非儒者之不足用也儒之¶
名乆不振非有特立獨行之識量不足以究其至¶
而丗之所謂豪傑有貴冨公卿之器以足用夫丗¶
者不屑爲是名故也誠使一日表章之則向之所¶
謂豪傑有貴冨公卿之器以足用夫丗者必折而¶
從此矣果折而從乎此則其業之所講志之所存¶
術之所操豈不益有可觀者哉故愚甞以爲人非¶
生而有習業之專名也時尚有以驅之耳必也端¶
<pb:KR4h0081_SBCK_035-21b>¶
其尚而正其趨使夫人繇經術道&KR0105;以達其材而¶
廣其用則未必徒見表於書計便給而巳也京師¶
自昔稱浩緐而今尤盛爲吏者素號精敏猶或不¶
給然府緫其大而已身親治之者廼在所謂警廵¶
使使之佐曰判官尤責任之藂委者也衛輝韓君¶
守敬自刑曹以明法成名來爲之恢恢乎其有餘¶
也政成選爲中都開寜尹又選爲彰德路緫管府¶
經歷余嘗觀於其材蓋練於事而敏於成功者也¶
使賛畫諾於䑓省猶優爲之況一郡乎信乎人材¶
之不徒見也余爲成均愽士時其子豫繇國子生¶
<pb:KR4h0081_SBCK_035-22a>¶
選爲&KR0101;學典籍從余且乆君之適相也來末序其¶
事以徴詩於大夫君子能賦者必有以賛其行矣¶
　　送冷敬先序　虞集¶
初集從親僑居於大江之西當兵戈甫定故家舊¶
族雖可指數而子孫漸就流散卓然不泯其丗者¶
蓋甚少也大德中集始來京師江左耆舊盡名故¶
國衣冠之裔同仕於朝者則有永嘉鄭公兄弟新¶
安汪君漢卿都昌曹君伯明與今翰林待制四明¶
𡊮君伯長數人而已今十餘年獨集與𡊮公猶在¶
於此最後至者得冷君敬先亦令族也嗚呼昔者¶
<pb:KR4h0081_SBCK_035-22b>¶
大夫士懇懇於詩書禮義之尚其澤未必&KR0002;是易¶
斬然也氣之興衰時之得失殆有使之者不然則¶
隱去而未章者尚多有之也嗚呼國朝興王之初¶
其勲勞功多之大臣天下所共仰曽未數十年而¶
一日勃然赫然以貴顯者未必皆其子孫也況欲¶
責諸寥寥異丗之墜緒者哉雖然德盛者福澤常¶
深逺材薄者傳委常短近則固可信而不誣者也¶
惟冷氏丗望豫章自經略公事業表表當丗而縣¶
令君遺事見今禮部元尚書所撰墓碑者可傳信¶
是以敬先温温儒雅有退讓之風非朝夕之積者¶
<pb:KR4h0081_SBCK_035-23a>¶
矣夫天下之美才適一時之用者豈必皆不自特¶
起而君子之觀人尚論其丗者忠厚之道也敬先¶
蹔仕而遽歸士君子愛而勉之者皆爲詩以爲贈¶
而集竊有感焉故又著其&KR0003;以爲叙¶
國朝文𩔖卷第三十五¶
<pb:KR4h0081_SBCK_035-23b>¶
