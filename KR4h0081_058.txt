# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:21.281327
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 58
#+PROPERTY: FILE SB04n0204-058國朝文類-卷第五十八.
<pb:KR4h0081_SBCK_058-1a>¶
國朝文𩔖卷第五十八¶
　神道碑¶
　　中書右丞相史公神道碑　王磐¶
房杜受帷幄之&KR0009;而不親汗馬之勞耿賈著鍾鼎¶
之勲而弗踐秉鈞之任豈不以將相殊器而軍國¶
異冝非仁勇兼備而才德兩全者未易當之歟丞¶
相史公弱冠從軍年未三十巳爲大將自¶
太祖大宗睿宗憲宗四朝每有征伐之事未甞不¶
在軍中身經百戰偉績豐功不可勝紀逮¶
今上御極置之相府授以政柄即從客間暇不動¶
<pb:KR4h0081_SBCK_058-1b>¶
聲色而紀綱法度粲然一新内立省部以杜絶政¶
出多門斜封墨𠡠之權外設六道宣撫司以削奪¶
郡縣官吏丗襲專擅之弊給百官俸禄使在官者¶
有以自贍而得保清廉之節禁賄賂請託使官吏¶
一心奉公而不敢爲徇情杜法之私又奏罷諸色¶
占役五十餘萬户均其賦稅以蘇民力天下欣然¶
咸有太平之望非所謂仁勇兼備而才德兩全者¶
能如是乎公諱天澤大興永清人曽大父成珪𨼆¶
德不耀父秉直是爲尚書府君生三子伯曰天倪¶
仲曰天安公其季也金大安癸酉歳國兵南下尚¶
<pb:KR4h0081_SBCK_058-2a>¶
書府君率郷里老㓜數千詣太師國王木花里軍¶
門降明年從國王攻北京下之王以國人烏也兒¶
爲都元帥府君爲行部尚書鎮守其地後五年武¶
仙以眞定降王又以天倪爲河北西路都元帥仙¶
副之駐眞定公年寖長身長八尺善&KR0016;射拳勇過¶
人署帳前軍緫領乙酉歳春都帥命公護送太夫¶
人還北京仍令過燕都市繒幣爲北覲需既行武¶
仙以真定叛都元帥&KR0013;害帥府經歴王縉追公及¶
燕公聞變即與縉議縉曰變起倉卒帥府軍無主¶
散出多在近郊公能廻轡南行即不招自至公&KR0099;¶
<pb:KR4h0081_SBCK_058-2b>¶
然曰兄弟之讎不共國假使無成義亦當徃況有¶
可成之道乎即出所賫市幣之金買兵仗甲胄載¶
之南行行至滿城已得兵士千餘戰馬七百遣&KR0101;¶
軍李伯祐詣國王行帳言狀且乞濟師王命公紹¶
其兄職仍以𥬇乃䚟將兵三千爲助遂破走武仙¶
復取眞定後數月武仙又濳遣壯士入城匿大暦¶
寺夜斬𨵿爲内應仙入㨿城公倉卒率軍士數十¶
人夜踰城東出歩走稾城㑹諸城軍與𥬇乃䚟合¶
軍攻仙走之𥬇乃䚟怒民之從賊也驅萬餘人將¶
殺之公曰此皆吾民不幸爲賊驅脅何罪而殺之¶
<pb:KR4h0081_SBCK_058-3a>¶
不聽公力爭甚乆竟得全活公乃繕城隍立樓櫓¶
爲不可犯之計招集流散存䘏困窮披荆&KR0068;拾瓦¶
礫官府民居日益完葺歳荒食艱&KR0162;甘攻苦與衆¶
共之由是數年之間民生完實而兵力冨强勝於¶
他郡¶
太京即位公北覲朝廷方議選三萬户分統漢兵¶
公適至上素聞公名遂以眞定大名河間濟南東¶
平五路授公爲萬户壬辰歳¶
太宗由白波渡河疾趍陽翟與¶
睿宗相㑹破合答軍於三峰山命公略汴京以東¶
<pb:KR4h0081_SBCK_058-3b>¶
諸城公遂下太康柘縣瓦岡睢州復與大軍㑹軍¶
至歸徳衛州逹魯花赤撒&KR0123;思欲以其軍薄城而¶
營公曰此豈駐兵之地乎彼&KR0002;來犯難爲備矣不¶
聽會公以事之汴比還撒&KR0123;思全軍皆没戊午歳秋¶
憲宗南征明年駐釣魚山夏秋之交軍士多疾疫¶
方議班師宋將吕文德率戰艦千餘艘由嘉陵江¶
來上命它帥拒戰不能却詔公徃公命蒙古軍分¶
爲兩翼夾江注射公率水軍順流縱擊大破之奪¶
船數百艘追至重慶府乃還中綂元年¶
今上登極首召公問以治國安民之道公奏䟽以¶
<pb:KR4h0081_SBCK_058-4a>¶
對上嘉納之命公徃鄂渚撤江上軍旣回以公爲¶
河南等路宣撫使是歳秋上北征又詔公兼江淮¶
經畧使二年春上北征還以公爲中書右丞相秋¶
九月從上北征冬十一月與阿里不哥㑹戰昔木¶
土上命丞相線眞指麾右軍公指麾左軍戰大捷¶
阿里不哥遁去三年春李璮隂結宋人以益都叛¶
率軍㨿濟南上命諸王合必赤緫諸道兵討之璮¶
兇𫝑甚張上繼命公徃公受命之日不至其家輕¶
騎奔赴至則亟築長圍樹木柵遏其侵軼使内外¶
不相聞凢四月城中食盡軍潰岀降生擒璮斬軍¶
<pb:KR4h0081_SBCK_058-4b>¶
門誅同惡數十人餘悉縱令歸家明日引軍東行¶
未至益都城中人巳開門迎降&KR0004;公將行上臨軒¶
授詔責公以專征之任俾諸將皆聽節度公自始¶
至還未甞以詔㫖示人其謙退慎宻如此入見¶
上慰勞公悉歸功諸將&KR0002;無一毫岀於巳者至元改¶
元加光禄大夫中書右丞相如故三年皇子燕王¶
領中書省兼樞宻使以公爲左丞相兼樞宻副使¶
六年上將有事於襄陽詔公與駙馬忽刺出徃賜¶
白金百笏楮幣萬緡公至則占要害地築三小堡¶
屯軍使彼内不能出外不得援蓄銳而守兵食有¶
<pb:KR4h0081_SBCK_058-5a>¶
餘七年公以疾還八年授開府儀同三司平章軍¶
國重事仍令右丞相安童諭公曰中書省尚書省¶
御史臺或一月或一旬遇有大事卿可商量小事¶
不必煩卿也十年宋將吕文煥以襄陽内附聖天¶
子慨然有掃清六合混一車書之意十一年秋以¶
公與右丞相伯顔領荆湖路行臺緫大軍自襄陽¶
水陸並進將由鄂渚渡江行至郢州公病不能進¶
還襄陽上聞亟遣近侍賫蒲萄酒賜公且諭之曰¶
卿自吾父祖以來躬擐甲胄跋履山川宣勤勞者¶
多矣勿以小疾暫阻行意便爲憂惱可且北歸善¶
<pb:KR4h0081_SBCK_058-5b>¶
自調護公歸至眞定上又遣其子杠與太醫馳徃¶
診視仍賜藥物公餌畢附奏曰臣大限有終死不¶
足惜但願天兵渡江慎毋殺虜是日薨春秋七十¶
有四實至元十二年二月七日也訃聞上震悼遣¶
近臣致奠賻白金二千五百兩贈太尉下太常考¶
行謚曰忠武以三月庚寅塟府城西原明年春二¶
月有㫖命臣磐製墓隧碑文臣甞論士君子抱&KR0018;¶
才智出逢昌運君臣遇合取冨貴功名以自振耀¶
非難事也唯夫仁慈惠愛不吝不驕有以服人心¶
於冨貴功名之外者是可重也公以元勲碩德位¶
<pb:KR4h0081_SBCK_058-6a>¶
兼將相爲&KR0022;家之柱石爲宗社之蓍龜望重四朝¶
恩隆百辟其容貌循循和易未甞有一毫驕矜之¶
色見於顔間視冨貴功名歛然退避&KR0002;將有浼於¶
已者此其藴籍豈尋常淺狹之量所能窺測哉初¶
武仙之變公之兄都元帥&KR0013;害朝廷以公紹其職¶
後都帥之子稍長公奏言於朝曰臣遭家禍權兄¶
職以復讎恥爲姪尚㓜乆不敢言今姪年巳長願¶
得歸之上曰但聞爭官者多讓官者少卿之此舉¶
甚可嘉尚然朕自有官償之卿何可辭即日詔以¶
谷姪爲真定路緫管後數年公又乞致仕上問其¶
<pb:KR4h0081_SBCK_058-6b>¶
故公曰臣無大功報國今一子管民政一子掌兵¶
權臣復乆叨&KR0009;遇一門之内處三要職寵榮過分¶
必致咎殃臣敢昧死固請上曰卿奕丗忠勤有功¶
於國一門三職何足爲嫌不允國朝之制州府司¶
縣各置&KR0101;臨官謂之逹魯花赤州府官徃徃不能¶
相下公獨一切莫與之較由是唯眞定一路事不¶
乖戾而民以寧李璮變後議者以諸侯權重爲言¶
公言於朝曰兵民之權不可并在一門家有一人¶
居官其餘冝悉罷遣行之請自臣家始史氏子弟¶
即日皆辤職而退¶
<pb:KR4h0081_SBCK_058-7a>¶
憲宗朝公爲河南經畧使朝廷遣阿藍答兒勾較¶
諸路財賦出入𧇊&KR0313;阿藍答兒性苛刻乗𫝑横暴¶
擅作威福官吏悉遭凌辱以公舊德獨見寛假公¶
進曰經畧使司我實主之是非功罪皆當問我今¶
罪及諸人而不問我豈能自安乎由是餘人蒙頼¶
得釋者甚衆兵火之餘民間生理貧弱徃徃從西¶
北賈人借貸周歳輙出倍息謂之羊羔利稍積數¶
年則鬻妻賣子不能盡償公奏乞令民間&KR0018;債出¶
息至倍則止上從之遂爲定法初公至歸德遇蒙¶
古官驅俘𫉬數人出城將殺之内一俘氣貌異常¶
<pb:KR4h0081_SBCK_058-7b>¶
公問汝爲何人曰我金近侍局官也曰汝識李正¶
臣乎曰我即是也公出槖中金贖之遣&KR0016;送歸眞¶
定軍回署萬户府參謀幕府畱務無大小一以委¶
之又甞有河南流寓人王顯之來謁公一見問其¶
姓名郷里即畱置門下署萬户參議行軍事務無¶
大小一以委之兩人信任之專雖父兄子弟莫之¶
敢間由是眞定治效髙視他郡四方諸侯取之爲¶
法者兩人之力爲多公平生喜資治通鑑每公務¶
之暇即取讀之有不解則以問人必解而後巳雖¶
公務逺適亦恒以數𠕋自隨每舉一事輙能推究¶
<pb:KR4h0081_SBCK_058-8a>¶
始終折𠂻是非雖老師宿儒有不及者公夫人石¶
氏李氏納合氏抺撚氏皆先公卒子男八人曰格¶
榮禄大夫湖廣行中書省平章政事曰樟眞定順¶
天兩路新軍萬户曰棣嘉議大夫衛輝路緫管曰¶
杠資德大夫湖廣行中書省右丞曰杞嘉議大夫¶
淮東道肅政廉訪使曰梓奉議大夫澧州路同知¶
曰楷奉訓大夫南陽府同知曰彬資德大夫中書¶
左丞女七人皆適名族男孫十六女孫十三銘曰¶
維開府公沈毅厖鴻超然異禀間氣所鍾累朝尚¶
武公在戎旅把握韜鈐指麾𧴀虎一旦崇文正笏¶
<pb:KR4h0081_SBCK_058-8b>¶
垂紳從容廊廟百度維新省部既立事權歸一&KR0101;¶
司出臨專擅自息禄足代耕吏保公清包苴不行¶
獄無欹傾謨恊宸意事合群情黔黎呼舞思見太¶
平太平非難既立其址譬如爲山要有終始役指¶
駢羅覆簣孔多積之歳月寧不嵯峨公属櫜鞬十¶
甞八九其在鈞衡蹔而非乆蹔而非乆又復不專¶
同堂合議嗜好竒偏公心順恭&KR0098;叶天聦紀綱卒¶
立天子之功波濤險𡾟舟楫是依風雨震驚夏屋¶
帡幪丗治時清尚可無公險𡾟震驚非公孰寧忠¶
義肝腸中令汾陽小心慎兢相國玄齡公今云亡¶
<pb:KR4h0081_SBCK_058-9a>¶
孰佐時康宸𠂻簡在百丗難忘豐碑堂堂松栢生¶
光有不知者視此銘章¶
　　中書左丞張公神道碑　李謙¶
丗祖皇帝始居潛邸招集天下英俊訪問治道一¶
時賢士大夫雲合輻湊爭進所聞迨中統至元之¶
間布列臺閣分任岳牧蔚爲一代名臣者不可勝¶
紀至其愛君憂國忠勤匪懈好善疾惡始終不橈¶
&KR0002;時政之臧否生民之利病知之無不言言之無¶
不盡曽不以用舎進退累其心者公一人而巳公¶
諱文謙字仲謙姓張氏世爲邢州沙河人曽祖珪¶
<pb:KR4h0081_SBCK_058-9b>¶
祖宇皆濳德不仕考英邢州軍資庫使曽祖妣秦¶
氏祖妣常氏妣劉氏公㓜聦敏讀書善記誦自入¶
小學與太保劉公秉忠同研席年相&KR0002;志相得其¶
後太保祝髮爲僧先侍¶
丗祖於濳邸薦公才可用歳丁未驛召北上入見¶
占對稱㫖擢置侍從之列命司王府教令牋奏日¶
見信任邢初分𨽻勲臣二千户爲食邑歳遣人更¶
迭&KR0101;牧𩔖皆不知撫治加之頻歳軍興郡當驛傳¶
衝要徴需百出民不堪命㑹郡人赴愬王府公與¶
太保實爲先容合辭言於¶
<pb:KR4h0081_SBCK_058-10a>¶
丗祖曰今民生困敝莫邢爲甚捄焚拯溺冝不可¶
緩盍擇人徃治要其成效俾四方諸侯取法於我¶
則天下均受賜矣¶
丗祖從之命近臣脱兀脱故劉尚書肅李侍郎簡¶
偕徃三人者同心爲治黜出貪暴剗除𪧐敝不期¶
月流亡者復益户十倍於是¶
丗祖益重儒士任之以政蓋自公發之辛亥¶
憲宗皇帝踐祚丗祖以太弟日侍宸扆所言率賜¶
俞允公暨太保數條具時務所當先者爲¶
丗祖言皆奏可施行之是後大駕所臨&KR0002;大理&KR0002;¶
<pb:KR4h0081_SBCK_058-10b>¶
漢鄂公皆扈行¶
丗祖皇帝即位首拜中書左丞與平章政事王文¶
統共政建立綱紀講明利疚以安國便民爲務詔¶
令一出天下有太平之望文統素忌克謀謨之際¶
屢相可否積不能平公&KR0205;求出詔以本職行大名¶
等路宣撫司事且有後命曰第徃行詔卿比行謂¶
文統言天下生民罷瘵日乆歳屬大旱&KR0002;不量蠲¶
稅賦將無以慰來蘇之望文統以爲¶
丗祖新即大位國家經費爲數不貲且素無積儲¶
何所供億公曰百姓足君孰與不足俟時和歳豐¶
<pb:KR4h0081_SBCK_058-11a>¶
取之未晚也竟蠲常賦十之四商酒稅額十之二¶
下車宣布德意百姓歡欣鼓舞思見德化之成明¶
年春入朝還居政府始立左右部分司綜務鉅細¶
畢舉公之力居多三年阿合馬領中書左右部緫¶
司財賦每事欲專輙奏聞不𨵿白省府詔廷議之¶
公昌言曰分制財用古有是理不𨵿預中書無是¶
理也且財賦一事耳&KR0002;中書不敢詰天子將親莅¶
之乎¶
丗祖曰仲謙言是也阿合馬語遂塞至元改元秋¶
詔公行省事中興羌俗素鄙野事無統紀公求蜀¶
<pb:KR4h0081_SBCK_058-11b>¶
士爲人僕𨽻者得五六人援恩例理而出之俾通¶
明吏教以案牘旬月之間樞機品式粗&KR0002;可觀羌¶
人始遣子弟讀書土俗爲之一變又䟽唐來漢延¶
二渠溉田十萬餘頃民迄今頼之三年還朝諸𫝑¶
家告有户數千當役属爲私奴朝議乆不決公言¶
奴與良法當以乙未户帳爲斷&KR0002;已籍爲奴或奴¶
之而未占籍者歸𫝑家可也自餘皆國家良民必¶
無爲奴之理其議遂定至今守以爲法五年春淄¶
川妖人曰胡王者作亂惑衆逮繫百餘人事聞¶
丗祖命中書省議公謂愚民無知爲所誑誘殺首¶
<pb:KR4h0081_SBCK_058-12a>¶
惡三數人足矣右丞相安童是其言命公與斷事¶
官普化莅決於濟南旣至尸三人於市餘並釋去¶
人以爲死而復生七年拜大司農卿立諸道勸農¶
司廵行勸課敦本業抑游末設庠序崇孝弟不數¶
年功效昭著野無曠土栽植之利遍天下奏開籍¶
田𥙊先農先蠶皆自公始尋又奏立國子學以魯¶
齋許公衡爲祭酒選貴胄子弟教養之所成就人¶
材爲多巳而分布省寺臺閣徃徃蔚爲時望逹於¶
從政皆出公始終左右之力阿合馬當國榷民鐵¶
爲農器厚其直以配民剏立宣慰司行户部於東¶
<pb:KR4h0081_SBCK_058-12b>¶
平大名不與民事惟印楮幣是務諸路轉運司怙¶
𫝑作威害民干政莫敢誰何公屢於¶
丗祖前極論其害詔從公言皆罷之彼怒其沮巳¶
數欲中傷頼¶
丗祖眷知有素計不得行十三年拜御史中丞時¶
阿合馬威權日熾恣爲不法慮臺憲發其姦奏罷¶
諸道提刑案察司以撼内臺居數日公奏復之自¶
知爲姦臣所忌不辭去未巳也亟請避位明年拜¶
昭文館大學士領太史院事初¶
丗祖以大明暦歳乆寖差詔魯齋許公太史令王¶
<pb:KR4h0081_SBCK_058-13a>¶
恂同知太史院事郭守敬測驗改正命公董其事¶
故有是拜暦成賜名曰授時頒行天下十九年拜¶
樞宻副使首議肅兵政汰冗貟選練將士而優恤¶
其家曾未及施而一疾不起薨於京師私第之正¶
寢實二十年三月壬申也享年六十有七階至資¶
政大夫¶
今上皇帝御極追念舊德特敕有司議頒恤典贈¶
光禄大夫大司徒謚忠宣公夫人劉氏封襄國夫¶
人夫人前邢州節度使劉侯之女姿淑善事姑至¶
孝衣製必躬親之公旣貴顯夫人常服不過縑素¶
<pb:KR4h0081_SBCK_058-13b>¶
子女雖甚鍾愛每飯&KR0188;食服&KR0024;綴之衣常語人曰¶
童心易以驕縱當預之以儉克宋之初詔頒廷臣¶
白金器皿輙遣分遺親族尤喜周䘏孤貧恭勤逮¶
下僮僕皆感恩惠迨公之薨家無餘貲曰吾家素¶
尚清白有書數匱傳之子孫萬金不博也其治家¶
教子之賢𩔖此襄國生二子長曰晏初侍¶
&KR0073;宗於東宫爲府正司丞¶
丗祖思功臣子孫選充刑部郎中遷吏部郎中大¶
司農丞元貞改元¶
今上時時召見命講經史特授集賢侍讀學士叅¶
<pb:KR4h0081_SBCK_058-14a>¶
議樞宻院事陞集賢學士嘉議大夫樞宻院判官¶
次曰杲武備寺丞女五人長適知深州事許善慶¶
次適侍衞親軍副都指揮使董士亨次適祕書少¶
&KR0101;劉廙次適集賢照磨李吉次適典瑞大&KR0101;董士¶
恭公先娶李氏早卒生一女適主簿喬淵側室一¶
子曰昇一女適劉槃&KR0004;大理之役我師至其城下¶
國主髙祥拒命殺我信使一夕遁去¶
丗祖怒欲屠之公言人曰殺使拒命者其國主耳¶
非民之罪¶
丗祖從之特免殺掠所活者無筭漢鄂之役王師¶
<pb:KR4h0081_SBCK_058-14b>¶
方啓行公數言王者之兵有征無戰當一視同仁¶
不可嗜殺¶
丗祖曰保爲卿等守此言旣入宋境諸將分道並¶
進各遣儒士相其役禁戢軍士毋肆殺戮毋焚燒¶
廬舎所𫉬生口悉縱遣之其後混一之功卒本於¶
不可嗜殺等數語信乎仁人之言其利博哉公爲¶
人謙恭篤實外和内剛其好賢樂善出於天性人¶
有寸美必極口稱道遭際以來毎以薦逹士𩔖爲¶
己任或曰人心不同豈能盡識一有失當得無累¶
乎公曰人才何甞累己第患鍳裁未明有遺才耳¶
<pb:KR4h0081_SBCK_058-15a>¶
且人臣以薦賢爲職豈得避纖芥之嫌而&KR0018;國蔽¶
善一時聞人&KR0045;歴中外者多公所舉然未甞有德¶
色平居慈祥樂易與人交不立厓岸及當官論事¶
守正不𠋣毅然有不可犯之色又勇於爲苟一事¶
可行一善可舉如梗茹在胷必欲快吐而後巳若¶
農事若鈔法謂生民之重本有國之大計尤拳拳¶
焉樂聞巳過僚屬或相規勸雖其言甚切自敵以¶
下宜若不能堪者公每優容之過亦隨改不少吝¶
晚歳篤於義理之學摳衣魯齋求是正之有自得之¶
趣無他嗜好惟聚書數萬卷而巳身居寵貴自奉¶
<pb:KR4h0081_SBCK_058-15b>¶
&KR0002;寒士門無閽𨽻客至倒屣出迎惟恐不及人以¶
是多之謙晚至京師朝廷時有㑹議甞忝從先生¶
長者後及見直言正色不畏强禦今巳矣&KR0002;公者¶
豈可復得哉銘曰¶
泰道方隆萬物棣通乾龍將翔滃其雲從維我皇¶
元肇開五葉群賢彚征翼扶大業公由縫掖徵詣¶
公車平昔所聞逢時樂攄大理之行武昌之役頼¶
公一言民免鋒鏑中統之治至元之隆公居政府¶
匡輔有功饕餮擅權害民蠧國奮義直前發其姦¶
慝如炭與氷則不可同退居散地不忘公忠見善¶
<pb:KR4h0081_SBCK_058-16a>¶
必聞有謀斯告聖恩天大愧無以報舉賢逹能初¶
非市恩一時桃李盡在公門農桑學校相繼具舉¶
冨庶而教先後有序澤民夙心經國逺圖天不假¶
年有銜莫祛公今巳矣公猶不死事業卓然載之¶
信史¶
　　翰林侍讀學士郝公神道碑　盧摯¶
公諱經字伯常郝氏自潞徙澤之陵川始公八丗¶
祖祚曽祖昇祖天挺父思温既殁其徒相與號静¶
直處士有三男子公其長子也八丗祖而下皆同¶
居業儒不仕以淑其里堨休滀慶廼發於公壬辰¶
<pb:KR4h0081_SBCK_058-16b>¶
之變静直君流寓燕趙間公年十餘歳沈塞静重¶
狀貌&KR0347;竒精敏有志趣盡力子職及其爲學晝或¶
忘餔通昔詰旦衣服危坐諷誦不輟劬勩如此凢¶
五六年&KR1617;劂捖摩磊砢而直廉&KR1388;而輝涵積揉累¶
日殊月異擷芳雋&KR0254;充而足之泝源洙泗以肩周¶
程雷風斯文陶冶當丗慨然以爲己任山峙川駛¶
天遊神遇屹乎莫移浩乎莫禦變化不可測矣既¶
冠順天道左副元帥賈公輔一見待以國士萬户¶
張蔡公柔館公帥府張賈子弟皆從質學海内名¶
諸侯聞伯常之風者莫不飭使介走書幣庶㡬屈¶
<pb:KR4h0081_SBCK_058-17a>¶
爲賔友公一謝絶¶
丗祖在潛邸羅𦤺異儁挹其聞遣使者一再起公¶
旣奉清問上稽唐虞下迨湯武所以仁義天下者¶
緩頰以談粲&KR0002;所陳也帝喜踰所聞凝聽忘倦且¶
俾書所欲言者條數十餘事皆援据古義劘切時¶
病及踐祚更化用公之言居多歳已未¶
憲宗自將伐宋建益上流¶
丗祖緫東師跨荆鄂公建議大槩以謂彼無釁可¶
乗未見其利唯修德以應天心發政以慰人望簡¶
賢以尊將相惇族以壮基圗撫殊俗制列鎮以防¶
<pb:KR4h0081_SBCK_058-17b>¶
窺&KR0060;結盟保境興文治飭武事育英材恤罷氓以¶
培殖元氣藏器於身俟時而動則宋可圖矣帝偉¶
公所論以爲江淮荆湖南北等路宣撫副使然𫝑¶
不中止遂絶江圍鄂守將賈似道駴遽請和屬¶
憲廟昇遐王師言還明年¶
丗祖即皇帝位詔公以翰林侍讀學士使宋號使¶
曰國信錫金虎符公方踰淮邊將李璮輙濳師侵¶
宋兩淮制置使李庭芝寓書于公衊以欵兵館畱¶
真州籍爲口實公答書弭兵息民通好兩國實出¶
聖𠂻日喻邊將戢戌守圉以契和議衆所聞知今¶
<pb:KR4h0081_SBCK_058-18a>¶
啓釁自璮一旦律以違詔將無所逃罪此何與使¶
人事也公復上書宋主移文其執政論辨古今南¶
北戰和利害甚悉皆不報顧窮極變詐以撼公之¶
志知其終不可怵於恑數也揵鐍館所塹垣栫&KR0068;¶
驛吏訶閽夜士鳴柝防閑挫抑獄犴之嚴不啻如¶
此介佐而下乆於囚覊戚嗟尤怨無復生意公語¶
之曰郷顧望不前將命之責一入宋境死生進退¶
聽其在彼守節不屈盡其在我者豈能不忠不義¶
以辱中州士大夫乎但公等不幸須忍死以待揆¶
之天時人事宋祚殆不逺矣衆服其言亦皆自振¶
<pb:KR4h0081_SBCK_058-18b>¶
勵至元十一年右丞相伯顔奉辭南伐江漢名城¶
望風郷附¶
丗祖命禮部尚書詰宋執行人之故遂以禮歸公¶
聞嬰疾在塗醫問絡繹既至錫燕路朝以張異睠¶
隱其瘁於廑事也詔治疾於家病遂殆不起以聞¶
天子悼焉官其子采麟奉訓大夫起家知林州初¶
公之使宋也内則時相王文統忌公重望排置異¶
國隂屬邊將違詔侵宋沮撓使事欲以欵兵假手¶
害公外則宋權臣似道竊郤敵爲功取宰相畏公¶
露其丐盟幸免之跡遂主議覊畱舉國皆知其非¶
<pb:KR4h0081_SBCK_058-19a>¶
似道不恤也公拘真館十有六年去國未㡬而文¶
統伏誅甫歸國宋探誤國之罪似道殛宋隨以滅¶
然則懐姦怙寵傾䧟善良雖暫&KR0002;得計機發禍敗¶
曽不旋踵抑宋有亡徴公與阨會其患難不渝始¶
終名節僒一時而亨百丗者初非不幸也公歸以¶
十二年四月卒以是年七月乙酉春秋五十有三¶
是月丁酉權厝保定府西静直君墓次公㓜至孝¶
撫諸弟極厚待宗族䟽近如一篤友樂施德於巳¶
者雖細惠必報然偉特方嚴風岸陗立衆不可攀¶
薰良蕕姦題帖無貸故用丗之志適際可爲巳墮¶
<pb:KR4h0081_SBCK_058-19b>¶
竒擯既處幽所日以立言載道爲務撰續後漢書¶
絀丕儕權還統章武以正夀史之失著易春秋外傳¶
太極演原古録通鑑書法玉衡貞觀刪注三子一¶
王雅行人志各數十卷公於辤以理爲主雄渾有¶
氣文集&KR0002;干卷傳于丗嗚呼功於斯術者不既多¶
乎&KR0162;累適已又何其勤也公娶張氏淑明祗修嫓¶
德君子後公卒子男三人二早卒一采麟也以文¶
學行治櫂寘侍從今爲集賢直學士朝列大夫女¶
子二人皆巳嫁孫二人皆㓜其孤采麟謀徙公之¶
厝兆孟州河陽縣某郷某里卜恊則次公生平事¶
<pb:KR4h0081_SBCK_058-20a>¶
來謂摯曰先子塟有日墓隧之碑宜得銘得銘非¶
信後詒逺者銘猶無刻也夫子宜銘摯惟侍讀公¶
以宗儒文雄有勞烈於國叙徳暴庸莫詳史氏其¶
堅毅忠壯抱&KR0018;不可揜者名聲昭徹雖走卒牧竪¶
深閨婦人皆能道公姓字與𣳚丗無聞者異信後¶
詒逺何待墓刻然固不可無銘也銘曰¶
鍾氣之竒惟志是持緒道之微而才可爲振轂鄒¶
魯&KR0406;乗濂伊獵徳游藝載驅載馳孰濬其瀦孰植¶
其滋孰芬其&KR1929;孰喣孰吹有實其居賔吾能戯聖¶
濳于藩髦選無遺&KR0322;曵冠巍憲言祁祁躍淵天飛¶
<pb:KR4h0081_SBCK_058-20b>¶
鱗公雲逵廼睠南顧廼休王師廼命鴻碩柔逺淮¶
夷夷速其顚公凛乎危削槧操觚榮觀幽覊刪述¶
昈分名義昭垂薄言還歸昔壯今耆胡不康寧胡¶
不期頥胡不三事爲國蓍龜清廟宗彞不既厥施¶
輿論嗟嘻烝烝嗣慶圗永孝思刻文墓碑以顯詩¶
之¶
國朝文𩔖卷第五十八¶
