# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:21.031877
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 53
#+PROPERTY: FILE SB04n0204-053國朝文類-卷第五十三.
<pb:KR4h0081_SBCK_053-1a>¶
國朝文&KR0011;卷第五十三¶
墓誌¶
　　上都畱守賀公墓誌銘　虞集¶
世祖皇帝建上都於灤水之陽控引西北東際遼¶
海南面而臨制天下形&KR0020;尤重於大都大駕歳廵¶
&KR0273;中外百官咸從而宗王藩戚之期會朝集冠蓋¶
相望供億之計壹統之畱守故爲職㝡要焉自非¶
器鉅而慮周望孚而幹固明習國家典要深爲¶
上所信嚮者殆不足以勝其任也自¶
世祖時以属諸賀氏至於今三世矣方奉元忠貞¶
<pb:KR4h0081_SBCK_053-1b>¶
王爲政時一府之中非無國人貴姓與之共位又¶
有材僚佐布在行列求其臨事決議之際必得其¶
一言而後定則它人固不能矣是以終至元之世¶
數十年間有贈秩賜金而終不可遷居它官焉公¶
忠貞之子也諱勝字貞卿以小字伯顔行㓜從魏¶
國許文正公學通&KR0052;傳大義年十六以大臣子備¶
宿衛¶
世祖甚器重之入則侍帷幄出則參乗輿無晝夜¶
寒暑未甞暫去左右故事論奏兵政機宻非國族¶
大臣無得與聞者時獨不避公或更命畱聽近侍¶
<pb:KR4h0081_SBCK_053-2a>¶
或言論語八佾之五章&KR0002;訕今日者盍去諸上以¶
問公公曰夫子爲當時言距今二千餘載豈相及¶
哉且國家受天命爲天子有天下固當下比古之¶
逖逺小君而自居乎上然之廿四年乃顔叛率其¶
兵入冦上親&KR0005;討之&KR0005;戰之夕唯近臣只兒哈良¶
帶劔立寢門外雖親王貴人不得輙至而公入直¶
帳中受宻㫖出入指授諸&KR0005;及戰公擐甲前導牙¶
纛既成列還侍上側王師奮擊遂克乃顔明日¶
上顧謂近侍曰昨者之戰飛矢及於朕前毅然無懾¶
容者唯伯顔爲然都人見上之親征也頗恟懼¶
<pb:KR4h0081_SBCK_053-2b>¶
上欲慰安之故亟還夜行卧興中苦足寒公解衣以¶
身温上足乃安寢及旦蹕駐始寤它日上自校獵¶
還宫伶人道迎有&KR0013;色繒綴雜旄&KR0090;師子以爲戯¶
者載輿&KR0090;見之驚逸執輿者莫能制公時侍上在¶
輿中即自投下奮當其觸突後至者始得追及斷¶
靷脫&KR0090;乗輿乃安而公創巳甚上親撫之命尚醫¶
尚食謹護視蓋三月而後安是時天下初定四方¶
以&KR0205;聞者上欲亟賜報公方少壯能日馳千里又¶
上所親信有使事輙見遣受命無畱行復命無後¶
期所區畫動合㫖意或朝至而夕復出亦不少憚¶
<pb:KR4h0081_SBCK_053-3a>¶
也故六詔西域交廣之属無不至焉槩計其所歴¶
無慮數十萬里上春秋巳髙海内巳定毎嚴畏天¶
&KR0090;以自警司天有奏得非時以聞因拜公集賢學¶
士服一品服以領之桑&KR0081;之爲相也怒忠貞之尹¶
京常不下已危中之上前旬月之間數十奏不止¶
頼上察公父子深故免廷臣共知其姦無敢爲¶
上先言之者公甞啓其端而言者繼之始服罪上之¶
改尚書省爲中書也方&KR0114;相顧謂公曰汝以爲孰¶
當吾心者公再拜曰命相國之大政非小臣所敢¶
知然求之輿望以爲太子詹事完澤緑真子也端¶
<pb:KR4h0081_SBCK_053-3b>¶
重忠實可属大事上曰然吾并得所以佐之者矣¶
遂相完澤而以公爲參知中書政事時年二十八¶
耳參決朝議明&KR0098;通練一時驚異焉乆之又拜僉¶
書樞宻院事又拜大都護典外國之来属者¶
成宗皇帝即位之十年忠貞告老㝷殁于家而公¶
拜榮禄大夫上都畱守兼本路都緫管開平府尹¶
虎賁親軍都指揮使服忠貞所佩虎符至大定年¶
拜光禄大夫左丞相行都畱守兼本路都緫管府¶
逹魯花赤延祐　年拜開府儀同三司上柱國三¶
進而彌尊遂兼台司之貴而畱鑰之&KR0009;如一蓋世¶
<pb:KR4h0081_SBCK_053-4a>¶
官矣上都地寒不敏於樹藝無土著之民自&KR0150;粟¶
布帛以至纎靡竒異之物皆自逺至宫府需用萬¶
端而吏得以取具無闕者則商賈之資也吏多並¶
縁爲姦一旦稱&KR0205;發所居以集事而直不時得人¶
用病焉公常閱文書按而予之無或失其業故來¶
藏市者沛然日增稱京師之盛公坐府治事謹辰¶
酉吏舎肅然具牘無敢玩出内無敢欺貴人大家¶
或以上命得給賜&KR0002;營繕市易多遣私人逼脅府¶
史凌辱僚吏榜係其民人豪横過取無可誰何公¶
必畫奏抑治之而善柔者亦必使得所當而去吏¶
<pb:KR4h0081_SBCK_053-4b>¶
有持上供物入宫門迫暮不得出所司捕得奏誅¶
之公曰此有故非䦨入也力争之吏得不死奉聖¶
州民髙氏隷籍虎賁衛以多貲名身死而子㓜貴¶
官有利其家財者使部曲強娶其婦公爲辨之¶
上前不聽娶髙氏乃得全其家公以民之飢也甞便¶
宜發&KR0338;不待得請以民之不知教也始大爲學舎¶
禮儒師以風化之是以吏民不識貴彊之凌暴承¶
其教戒仰之&KR0002;神明焉相率爲祠於西門之外設¶
公&KR0090;而祝之&KR0028;陜之亂公方朝正月於大都上曰¶
上京根本之地其速還鎭即日告行都人見公至¶
<pb:KR4h0081_SBCK_053-5a>¶
如&KR0012;弱得慈毋時安王&KR0005;兵北行所過多侵掠公¶
謂之曰君父倚王以保民禁&KR0064;今未出國門而行¶
次失律天子或以爲問柰何王悟謝之整兵以行¶
民用安堵時方&KR0173;寒士馬凍乏縣官芻糗衣著不¶
時具公以私藏足之行者以爲感¶
仁宗皇帝乃命工畫公象勑學士爲賛識以天子¶
之璽而賜之俾傳示子孫於是公有足疾辭不任¶
劇願賜骸骨歸上曰祖宗以上亰属卿父子民安¶
化行朝無顧慮乆矣徒卧䕶可也乃賜小車俾乗¶
以出入得至禁&KR0733;焉當是時太師鐡木迭兒爲丞¶
<pb:KR4h0081_SBCK_053-5b>¶
相子弟縱虐於民公壹䋲之以法官峙宿儲而丞¶
相家奴擅罔市利責髙直於官公毎裁抑之又惡¶
其帷薄之不修也而貪嫉日盛絶不與徃來都人¶
張弼子殺人獄具丞相受其金錢無算爲折辱畱¶
守脅使易辭出之公持不可而中書平章政事蕭¶
拜住御史中丞楊朶兒只等顯奏之天子震怒罪¶
且不測頼¶
太后仁恕以爲言幸得罷去相位而諸公之怨不¶
可觧矣¶
英宗皇帝之即位也鐡木迭兒復爲丞相乗間肆¶
<pb:KR4h0081_SBCK_053-6a>¶
毒睚眦之私無不報者蕭楊二公既已&KR0013;害即誣¶
公乗賜車出迎詔書爲非禮而執之激怒主上遂¶
見殺公死之日亰師之人巷&KR0152;相聞而士大夫憤¶
怒相視以目自是廷中不附已者固已盡中傷之¶
而恩深不報者亦見及而無遺矣乆之天子察其¶
故斥不得居位遂死於家敕仆所樹頌功碑而言¶
者始昌言蕭楊及公之&KR0072;未及有所昭雪而上崩¶
今上皇帝入&KR0071;大綂發明詔以慰撫天下顧未暇¶
他及而首以公等之枉爲言盖知天人積憤之故¶
本由巨姦殘忍以啓之也於是姦忠逆順之辨大¶
<pb:KR4h0081_SBCK_053-6b>¶
明死者固已少自釋於地下而天下之公議亦少¶
振焉明年乃贈公推忠宣力保徳功臣太傅開府¶
儀同三司上柱國追封秦國公謚恵愍賛書哀惻¶
聞者感動命下日都人走詣其殯不約而至者㡬¶
萬人而其子惟一即拜正議大夫同知上都畱守¶
司事㤗定四年秋集執經講帷從在上都而惟一¶
&KR0244;遷陜西㢘訪副使乃來告曰家世荷國厚㤙受¶
京邑之託父子一心所以圖報&KR0091;於萬一者天實¶
臨之列聖實鍳之我先人遭罹姦兇遘履危禍此¶
惟一泣血終身而不忍言者也皇上聖明灼見隠¶
<pb:KR4h0081_SBCK_053-7a>¶
伏不遺故舊褒䘏之典極於哀榮又不以惟一不¶
肖俾嗣世職感恩戴誼是以未敢申其情事期滿¶
歳而請行今易節以西實過郷里是天所以賜惟¶
一也&KR0005;以某年月日奉以歸葬焉惟先人終始定¶
於國是非一家之私言也託諸幽宫以期不朽者¶
非太史氏其何徴乎敢以爲請此又惟一忍死以¶
待者也集受其言而悲之乃考諸見聞與其客吕¶
弼所爲&KR0250;得祖宗付嘱賀氏以上都之事與賀氏¶
父子之爲治者乃并朝廷哀忠臣懲徃失之意而¶
具書之按賀氏家隰州之永和今爲京兆鄠縣人¶
<pb:KR4h0081_SBCK_053-7b>¶
曾祖種德封通奉大夫護軍雍郡公妣郝氏贈雍¶
國夫人祖賁京兆路緫管諸軍奥魯贈輸忠立義¶
功臣銀青榮禄大夫大司徒封雍國公謚貞憲妣¶
鄭氏贈雍國夫人考仁傑光禄大夫上都畱守虎¶
賁親軍都指揮使平章政事商議陜西等處行中¶
書省事贈推誠宣力翊運功臣太師開府儀同三¶
司上柱國追封奉元王謚忠貞妣劉氏鄭氏皆封¶
雍國夫人改奉元王夫人娶張氏早卒又娶&KR1091;古¶
眞氏亦先公卒皆封雍國夫人改封秦國夫人子¶
男二惟一惟賢爲尚衣奉御女二長適平章政事¶
<pb:KR4h0081_SBCK_053-8a>¶
阿不海牙次適搠立忽攀公墓在鄠縣某里從先¶
塋也銘曰¶
巍巍神京¶
世祖所營殿于漠南治朝廣廷有城有闕民之攸¶
止大纛周廬亦有舎次始命董兹國有幹楨舉綱¶
挈維紀目亦程維昔周郊陳實繼旦愼始和中異¶
體同貫我則不然世官尚賢保綏成功動循故先¶
公始侍中年壯氣銳出入踐&KR0993;百試無替乃賛國¶
鈞乃佐本兵乃歛長籌以督畿坰時巡至止百用¶
具給清官言還畱鑰是執歳率其常年與位遷膂¶
<pb:KR4h0081_SBCK_053-8b>¶
力則非精思弗愆時入禁闥衆起咸拜名王細侯¶
亦仰而&KR0099;曰此老成¶
世皇之臣祖事孫承矧其都人公岀視政獄市無¶
擾商曰予獲民曰予保公田干野徒御不囂有警¶
無遨具咨公勞公惟小心不懈彌謹義之有&KR0557;事¶
在無隠&KR0060;位爲權彼&KR0495;滔天我則老臣忍&KR0025;危顛¶
二三君子掎角以制不竟于斷階此大厲嗚呼昊¶
天不淑謂何假威神明徧爲百訛國論素定公則¶
不隕揚言孔昭天子之聖保終没寜豈必謂身身¶
枉義伸抑又何呻我哀公子知忠念孝還葬忍緩¶
<pb:KR4h0081_SBCK_053-9a>¶
思報之道奉節過家天子命之承志正丘天道聴¶
之嗟彼都人不歌以相曰此有祠公庶來享南山¶
峩峩其鹿維林公從先王歸復自今貞珉刻辭作¶
于太史千載之徴亡愧孫子¶
　　平章政事張公墓誌銘　虞集¶
我國家有文武忠孝世勲大臣曰蔡國公張公以¶
㤗定四年十二月甲寅薨于保定滿城縣岡頭里¶
第遺命上蔡國公印丞相即日以聞上爲震悍&KR0217;¶
有司贈官致&KR1056;如禮公卿大夫相弔于朝中外聞¶
者莫不嗟嘆異口一辭曰烏乎正人亡矣其&KR0012;景¶
<pb:KR4h0081_SBCK_053-9b>¶
武等以明年之二月辛酉葬公于定興縣之河内¶
從獻武王之兆次也先事三日使其孫旭属太史¶
虞集書墓銘事嚴不敢辭謹按公諱珪字公瑞故¶
累贈太師開府儀同三司上柱國蔡國武穆公諱¶
福寛之曽孫故累贈推忠宣力開國翊運功臣太¶
師開府儀同三司上柱國汝南忠武王諱柔之孫¶
故累贈推忠効節翊運保大功臣太師開府儀同¶
三司上柱國淮陽獻武王諱弘範之子也至元十¶
六年獻武王平宋海上歸奏成功道出江淮公年¶
十六行省臣察其英&KR0646;畱公攝管軍萬户明年真¶
<pb:KR4h0081_SBCK_053-10a>¶
拜昭勇大&KR0005;軍管軍萬户佩其父虎符治所綂軍¶
鎮建康未㡬獻武薨京師¶
世祖皇帝亟召公還治䘮既葬有&KR0217;入朝上親撫¶
之因得面奏曰臣㓜軍事重聶禎者從臣父祖乆¶
歴行陣幸以副臣上嘆曰知求老成自副常兒不¶
知出此厚賜而遣之徧及其從者元領軍半戍湖¶
廣省命還其麾下十九年冬以使事入見二賞識¶
其成立初凢内宴忠武以功賜坐諸侯上至是時¶
&KR0217;公坐其故處還軍盗起蕪湖宣徽&KR0057;甚皆僣號¶
署官掠郡縣燒府僉殺縣長吏江東新附民心易¶
<pb:KR4h0081_SBCK_053-10b>¶
揺應者日衆至犯杭之昌化行省官以重兵討之¶
未克報至之日公殺衣而起率歩卒向蕪湖蕪湖¶
定乃使人言于行名宣徽雖非我所部盗起我不¶
得以彼此爲觧以其兵行行省因以討賊属公與¶
他&KR0005;會惟公部曲所過無擾宣部士數爲賊衂&KR0005;¶
奔潰公傳令止之乃定敗卒有殺民家豕而并傷¶
其主者公曰此軍之所以敗也斬之明日戰三合¶
三勝而賊益衆困我公曰日莫矣歛兵設伏賊不¶
敢動明日復戰公曰宣卒敗而怯母累我衆使持¶
旗鼓爲聲勢自以所部爲二隊命之曰賊勇者在¶
<pb:KR4h0081_SBCK_053-11a>¶
前前行撃之後立者脅從烏合耳遣親&KR0005;帥二十¶
五&KR0016;衝其後陳亂前行奮擊追奔數十里得賊酋¶
斬之其馘三百而自相蹂踐以死殆盡乃遣人撫¶
安餘民又有賊呉道者以妖術起兵亦有名號恃¶
其妖來徃軍門且易公年少欲因入謁剚刄以駭¶
服其衆公得其情即執斬之麾下其黨大讋而它¶
酋猶&KR0005;襲公公夜伏兵山上令之曰賊至而起眀¶
日擊賊賊走山伏起蹴賊堕崖死磔其酋宣州平¶
賊之冦徽者又敗兩萬户軍公曰賊輕我矣徃必¶
得之獲生口三十縱之使歸散語其人曰張萬户¶
<pb:KR4h0081_SBCK_053-11b>¶
知汝柵居保族逃死耳官軍不諒汝以賊擊汝與¶
官軍格非汝志也來降吾能活之不然吾擊汝直¶
盡眀日稍稍以牛酒來見皆印識其衣令兵識之¶
勿敢犯漸以信服有持金帛來者弗受兵不動而¶
安昔十八九矣獨南嵒西坑之寨尤險固又甞衂¶
官軍懼益自保不聽命公得野人計導勝兵百餘¶
人鳥道縁登其巢背度巳至奮兵擊之賊出戰巢¶
背軍下㩀其壁賊回顧已失其穴不得還其孥由¶
它道走或請邀之公不可賊以孥得出益懈公曰¶
可矣縱兵擊之血流成川執其酋送之行省誅之¶
<pb:KR4h0081_SBCK_053-12a>¶
南&KR0092;盜又起稱天王攻宣州州兵不能支公得檄¶
帥輕&KR0016;數十赴賊並林陣公不介而馳之賊靡賊¶
見無後拒引衆圍公公揮矟岀入殺數十人及賊¶
平郡人德公至于今祠之蓋自是江東之人安於¶
耕田鑿井以共賦稅而長子老孫矣軍中遂以無¶
事得宋禮部侍郎鄧公光薦而師事之鄧公以相¶
業授公曰熟之後必頼此用矣凡在軍十四年而¶
復入朝實二十九年也是時行樞宻院江南或曰¶
天下事定矣可無煩行院也而張瑄者以浙省參¶
知政事任海道運餉亦以爲言樞宻副使暗伯問¶
<pb:KR4h0081_SBCK_053-12b>¶
公公曰見上當自言之遂召對蓋張方以軍餉得¶
&KR0273;公恐其擅利海島因勢用衆&KR0005;非其福故告¶
上曰縱使行院可罷亦非瑄所宜言浙省控制甚重¶
而行院得制其軍事非始計乎　上曰其命爲副使¶
太師月吕魯那演言張珪年尚少姑試以僉書果¶
可大用請俟它日上曰不然是家爲國家踣金蹙¶
宋盡死力者三丗矣漢人賜號拔都者惟眞定史¶
天澤與其家耳史徒持文墨論議孰與其家功多¶
而可靳此耶拜鎭國上&KR0005;軍江淮等處行樞宻院¶
副使乆勞之師新附之地頼以安焉¶
<pb:KR4h0081_SBCK_053-13a>¶
成宗皇帝即位罷大德三年遣使循行天下詔公¶
持節川陜民之疾苦便冝振之如罷官府之冗無¶
益於民者贖探馬之貧而典鬻妻子者還鞏昌民¶
之復僉爲軍者皆其事也比還拜江南諸道行御¶
史臺侍御史換中奉大夫浙西宋之故都民物繁¶
庶貢稅雜藝倍蓰他鎭貪吏豪右甘心其間朝廷¶
病之以公爲肅政㢘訪使下車未數月所部郡長吏¶
以下罷劾三十餘府史胥徒無慮數百其&KR0141;鉅萬¶
萬強民有殺人恃其貲得不具獄更隂制官吏持¶
郷里短長訟否受成於其家公按之如法民間始¶
<pb:KR4h0081_SBCK_053-13b>¶
知有條制焉得鹽運司姦吏事根連上下具有實¶
跡&KR0005;發之而&KR0060;位方面者内不自安欲因以危中¶
公使其属以女子金錢賂遺近臣用妄人言公有¶
厭勝事且沮鹽法天子爲遣官數人徃雜治之得¶
行省大小吏及鹽官欺罔狀皆罪罷而公召拜僉¶
摳宻院事入見同列言此張九㧞都之子也故事¶
侍宴别爲冠衣制飾如一國語謂之只孫公受賜¶
因得數宴見探馬赤軍之戍北者多逃歸吏請按¶
法誅之公曰逃者聞命懼誅&KR0005;聚而爲盜其以百¶
日許自歸有不至者乃誅之可也奏可公雖丗家¶
<pb:KR4h0081_SBCK_053-14a>¶
無第宅在亰城或言公僦居於上者命買宅以賜¶
辭不受拜御史中丞行臺江南因上䟽極言天人¶
之際灾異之故其目則有修德行廣言路進君子¶
退小人信賞必罰減冗官節浮費以憲法祖宗者¶
是時中書大臣有以朱青張瑄之行賄也事敗貶湖¶
廣&KR0028;節近倖求復相位而江浙省誣公者亦在中¶
書公劾之不報馳馹面䟽論之并及近侍之熒惑¶
者又不報遂謝病歸乆之又拜中丞行臺陜西不赴¶
武宗皇帝時¶
仁宗皇帝在東宫召拜諭德未數日拜太子賔客¶
<pb:KR4h0081_SBCK_053-14b>¶
復遷詹事辭不就尚書省臣濫殺無辜輕革錢幣¶
中外洶洶中執法乆闕人上方圖任¶
仁宗曰必欲得眞中丞惟張珪可苟不稱我任其¶
責上即日召拜中丞居月餘上不豫三寳奴矯詔¶
赦天下常赦之所必不赦者未㡬上崩¶
仁宗命按誅之而其黨有求脫免者公力言諸¶
上雖得不死猶杖之¶
仁宗將即位廷臣用皇太后㫖行大禮於隆福宫¶
法駕巳陳矣公獨奏其不可臺長止之曰議巳定¶
雖百奏無益公曰未始一奏詎知無益㢤且大位¶
<pb:KR4h0081_SBCK_053-15a>¶
太祖世祖之位隆福太后之宫也舎大明弗御天¶
子果即何位乎上悟移仗大眀遂即位賜只孫衣¶
二十襲上金五十兩使自爲帶受衣而辭金不&KR0098;¶
制帶以賜之上命道士劉志清以其法爲醮事近¶
侍分其所用金幣道士訟之臺而近侍譛道士於¶
上前當殺者六人公力辨道士無死罪上怒曰汝¶
以臺綱脅我耶公曰御史臺陛下之臺則臺綱陛¶
下之綱也陛下奈何欲自壞其綱乎¶
上怒未&KR0281;顧左右扶出眀日復叩頭苦諌曰陛下¶
必欲用譛言殺無罪臣請先死上即不殺六道士¶
<pb:KR4h0081_SBCK_053-15b>¶
親&KR0281;衣以賜公眀日上謂近臣曰人言中丞忠臣¶
乎張中丞乃張忠臣非官中丞也召謂之曰朕欲¶
厚賜卿非無寳玉如非卿心何因以御巾拭面額¶
納諸公懷曰朕澤之所存朕心之所存也其服膺¶
母失皇慶元年八月拜榮禄大夫樞宻副使&KR0199;制¶
中州軍士鎭江南者踰嶺以戍率二年而代遭犯¶
瘴癘十無一還公曰是徒寘之死地耳奏請屯置¶
近邊其嶺表要害因其土人以戍不&KR0273;前死者官¶
給㨹傳還其家從之徽政院使失烈門請以洪城¶
軍&KR0032;興聖宫而己領之以上旨移書宥府衆恐懼¶
<pb:KR4h0081_SBCK_053-16a>¶
承命公曰徽政有左右都衛兩軍足備工伇又欲¶
此&KR0005;何爲固不署事得寢而怨怒自此思害公矣¶
延祐二年拜中書平章政事請減煩冗還有司以¶
清中書之務專修&KR0535;相之職焉上從之著爲令教¶
坊使曹咬住拜禮部尚書公曰伶人爲大宗伯何¶
以示後世上曰姑聽其至部而去之公又諌乃止¶
皇太后以中書右丞相鐡木迭兒爲太師萬户别¶
薛參知行省政事公曰太師輔上道德鐡木迭兒¶
非其人萬戸無功不得爲外執政上深許公言而¶
東朝之怒滋矣失列門等謀所以去公中書者間¶
<pb:KR4h0081_SBCK_053-16b>¶
車駕時廵既度居庸¶
皇太后宫幄在龍虎臺遣使召公宫門下以中旨¶
切責之賜杖公創甚輿歸亰城眀日遂出&KR0038;門賢¶
人士大夫祖餞感歎以爲公之身可辱公之名不¶
可辱斯事也所謂質諸天地&KR0017;神而無愧者歟公¶
子景元&KR0041;上眷遇掌符璽不得一日去宿衛至是¶
以父病革告&KR0205;歸上驚曰卿别時卿父無病景元¶
頓首泣血不敢言上不懌遣參議中書省事換住¶
徃賜之酒遂拜爲大司徒謝病家居㝷丁母夫人¶
憂廬墓三年寢苫啜粥病腫濕&KR0137;勸之食&KR0079;不聽¶
<pb:KR4h0081_SBCK_053-17a>¶
日於其間累土墳次如臺者三延祐七年正月¶
上憶公生日輟上尊&KR0281;御衣以賜之蓋¶
仁廟於公終始之意固&KR0005;有爲而竟奪其志悲夫¶
至治二年¶
英宗皇帝召見公於易水之上曰四世&KR0199;臣朕&KR0005;¶
&KR0140;卿以政公辭歸遣近臣設醴&KR0049;諸舘東平王拜¶
住時爲相問公曰&KR0535;相之體何先曰莫先於格君¶
心莫急於廣言路是冬起爲集賢大學士先是鐡¶
木迭兒復爲丞相以私讎殺平章蕭拜住中丞楊¶
朶而只上都畱守賀伯顔皆籍没其家大小之臣¶
<pb:KR4h0081_SBCK_053-17b>¶
不知死所㑹地震風烈&KR0217;廷臣集議弭灾之道公¶
以大學士當議抗言於坐曰弭灾當究其所以得¶
灾者漢殺孝婦三年不雨蕭楊䓁&KR0072;死非致沴之一¶
端乎死者固不可復生而情意猶可昭白母使朝¶
廷終失之也又拜中書平章政事&KR0004;公&KR0005;兵時所¶
佩符及歴臺省毎除必譲還曰此軍符也非他官¶
所得佩請上之典瑞自大徳來凡三上三不&KR0098;至¶
是以聞又不&KR0098;而公固請竟納之侍宴萬壽山又¶
特有玊帶之賜三年秋御史大夫鐡失䓁自上都¶
来夜扣國北門逕入中書稱&KR0205;矯制奪執符印莫¶
<pb:KR4h0081_SBCK_053-18a>¶
知其端久之稍有知上暴崩于南坡者公還顧無¶
足與共事而魏王徹徹秃以親王&KR0101;省公宻撼之¶
王有感動意因曰我世爲國忠臣不敢愛死事巳¶
&KR0002;此大統當在&KR0051;邸我有密書陳誅逆定亂之宜¶
非王莫敢致王曰公誠忠萬一事泄得無危乎公¶
曰事成王之功事敗吾家甘虀粉萬死不敢以言¶
累王於是王遣人逹其書¶
今上皇帝即位于龍居河躬行天誅罪人以次就¶
戮及大駕至統幕公迎謁上顧問曰此張平章耶¶
宻書之来良合朕意公拜曰陛下入承宗社大義¶
<pb:KR4h0081_SBCK_053-18b>¶
昭眀皆&KR1078;斷也區區之忠何及於事上曰以日計¶
之卿言不緩自探佩嚢出片&KR0083;付翰林承㫖闊徹¶
伯曰此當書之史眡其&KR0083;則公宻書也方尚食既¶
甞悉輟以賜公唆南者鐡木迭兒之子官治書侍¶
御史南坡之夕彀弓矢露刅以佐鐡失而獨後誅¶
有司奏當流之報許公入見曰法強盜不分首從¶
死唆南之逆豈止強盜之從乎發&KR0193;傷屍者亦死¶
唆南親斫丞相拜住臂豈止傷屍乎逆賊無君父¶
是無天日也豈有無天日之地而苟容其生乎遂¶
伏誅¶
<pb:KR4h0081_SBCK_053-19a>¶
仁廟范金爲主盗&KR0060;之時參知政事馬刺兼領太¶
常禮儀使當遷左丞公曰以參知政事遷左丞姑¶
曰序進而太常奉宗祏不謹當待罪而遷官何以¶
謝在天之靈遂格其命時有勇暴者厠名元從中¶
怙恃恩私肆爲不法有醫婦飾而過市六七人要¶
而執之加無禮焉有尉捕得強盗械送府盗有親¶
者方乗傳出使擊尉去破械縱賊有司莫得而詰¶
告諸省府又不得請公曰如是則亂生矣力命捕¶
之皆得諸權要之家會赦得解有售珠於四府枚¶
論之一小者有直萬緡公曰萬緡中人幾家之産¶
<pb:KR4h0081_SBCK_053-19b>¶
會其珠凡幾萬乎且戰國小君猶以得賢勝照乗¶
曽彼識之不&KR0002;乎又手䟽極論法度寛㢮紀綱日¶
壊汙穢賊虐恬不爲恠逆順不明於人心禍亂之¶
鑒不逺惟聖明奮其乾剛以振德之則仁厚之澤¶
無偏黨矣不報而公病増劇非扶掖不能行有詔¶
常見免拜跪賜上車得乗至殿門下上肇開經筵¶
講帝王之道眀古今治忽之故命左丞相與公領¶
之公進翰林學士呉澂等以備顧問每進讀公懇¶
懇爲上敷說皆義理之正無幾微權謀術數之渉¶
焉自是辭位甚力上委曲勉畱而後許然猶封蔡¶
<pb:KR4h0081_SBCK_053-20a>¶
國公知經筵事别刻蔡國公印以賜庻幾其少畱¶
也泰定二年五月公得㫖暫歸天下之功成名遂¶
而身退者未有能及之者也三年春上遣使召公¶
期以必見公力疾而謁上曰卿來時民間何如公¶
曰臣老寡賔客不足逺知眞定保定河間臣郷里¶
也民飢甚朝廷&KR0273;岀金粟賑之而惠未及者十五¶
六惟陛下念之上惻然勑有司畢贍之如公意又¶
一再進講拜翰林學士承㫖知制誥兼修國史國¶
公經筵如故上見其誠病謂之曰西山佛祠多髙¶
㓗可以頥神巳疾卿擇而處之駕至上都上顧謂¶
<pb:KR4h0081_SBCK_053-20b>¶
丞相&KR0002;曰張平章安否老人恐乏侍飬宜以時還¶
家得無便乎因遣使撫諭之務在順適其意於是¶
公始戍歸矣少間長衣幅巾逍遥泉石之間與山¶
僧野老分席以相愉恱上稍聞之以公爲愈矣起¶
公商議中書事公曰老臣荷國厚恩四世而臣事¶
六朝矣一息未盡其忍忘朝廷乎如筋力弗勝何¶
使者不敢強閱數月又病上遣太醫視之乆不愈¶
乃移書中書曰病不任事而國公月俸千緡弗敢¶
受籍㑹之凡爲定者三百餘悉還送官上閔傷其¶
意畱其俸&KR0869;諸府俄而公薨公資本髙眀又輔以¶
<pb:KR4h0081_SBCK_053-21a>¶
學力積丗勲崇期世其家以經濟自任臨事決議¶
侃侃正色勇於敢言千挫萬折人所不堪公志不¶
爲小變而氣益昌雖貴倖臨之姦&KR0219;侮之公一以¶
誠慤自處乆之而各失其所恃者多矣究而論之¶
蓋古所謂社稷之臣者乎公少能挽強命中甞從¶
大師出林薄有虎在焉人馬辟易公抽一矢直當¶
虎虎人立矢洞其喉一軍讙囂及學書腕力尤健¶
端重嚴勁無慚筆諌之臣讀書不尚章句務求内¶
聖外王之道既而稍進方外之士以恱生佚老焉¶
公&KR0004;娶楊氏繼室烏氏又娶鄭氏並封趙&KR0038;夫人¶
<pb:KR4h0081_SBCK_053-21b>¶
皆無子清河郡夫人孫氏生定逺大&KR0005;軍保定䓁¶
路管軍上萬戸佩虎符鎮武昌曰景武者公長子¶
也次景魯亞中大夫海北廣東道肅政㢘訪使景¶
哲奉政大夫僉浙東海右道肅政㢘訪司事景元¶
資政大夫河南行中書省參知政事景徳未仕卒¶
景誠文林郎内政司丞女五人長適朝列大夫太¶
常禮儀院判官董守慤次適中順大夫祕書&KR0101;丞¶
趙伯忽次繼室董守慤次未行次適武德&KR0005;軍保¶
定翼管軍上千戸忽都帖木兒孫男十一人長曰¶
旭宿衛次曰昌眀威&KR0005;軍保定䓁路管軍上萬户¶
<pb:KR4h0081_SBCK_053-22a>¶
佩金虎符曰昆曰昇曰昭曰晟曰曜曰旺餘皆㓜¶
孫女六人銘曰¶
維蔡建國自其先公於焉訖金是用啓封公子公¶
孫洊揚世武追王奕奕曰淮曰汝顧瞻先履頟頟¶
有城孰不胙土我于其生於皇建官略用漢制&KR0005;¶
軍司馬丞相御史三府相望緫賛國成人登其一¶
巳極顯榮我以世&KR0005;典司風紀既貳宥宻又使宅¶
揆公曰噫嘻我&KR0154;致兹于公先王究忠百爲人曰¶
咈哉徳則惟世智周慮淵乃克有濟　丗皇作之¶
　　　　　武仁心焉度之大車既載于行而柅¶
<pb:KR4h0081_SBCK_053-22b>¶
孰謂得君衆忤構厄既退既蔵侃侃大剛先帝遺¶
直以錫嗣皇有猷有爲有言有烈相時憸壬睢盱¶
震慴大駕之來法宫既清出納咨諏屬于老成人¶
亦莫間政亦莫適抱其遺經積誠思格白髮蒼顔¶
安車以朝佇瞻威儀德音孔昭公雖言歸公郷近¶
止公疾遄巳公來覲止公今不來天子永懷一鑑¶
之亡四國之哀勲在正室德施孫子著銘玄堂作¶
者太史¶
國朝文&KR0011;卷第五十三¶
<pb:KR4h0081_SBCK_053-23a>¶
