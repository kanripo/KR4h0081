# -*- mode: mandoku-view -*-
#+TITLE: 元文類
#+DATE: 2015-09-23 10:32:51
#+PROPERTY: JUAN 53

¶
<md:KR4h0081_SBCK_053-1a>¶
<pb:KR4h0081_WYG_056-1a>
欽定四庫全書
　元文類巻五十三¶　　　　元　蘇天爵　編
　墓誌¶
　　上都留守賀公墓誌銘　　　　　虞　

集¶
世祖皇帝建上都於灤水之陽控引西北東際遼¶海南
面而臨制天下形勢尤重於大都大駕嵗巡¶幸中外百
官咸從而宗王藩戚之期㑹朝集冠葢¶相望供億之計
壹綂之留守故為職最要焉自非¶器鉅而慮周望孚而
<pb:KR4h0081_WYG_056-1b>
幹固明習國家典要深為¶上所信嚮者殆不足以勝其
任也自¶世祖時以屬諸賀氏至於今三世矣方奉元忠
貞<md:KR4h0081_SBCK_053-1b>¶王為政時一府之中非無國人貴姓與之共位又¶有
材僚佐布在行列求其臨事决議之際必得其¶一言而
後定則它人固不能矣是以終至元之世¶數十年間有
増秩賜金而終不可遷居它官焉公¶忠貞之子也諱
勝字貞卿以小字巴延行幼從魏¶國許文正公學通經
傳大義年十六以大臣子備¶宿衛¶世祖甚器重之入則
<pb:KR4h0081_WYG_056-2a>
侍帷幄出則參乘輿無晝夜¶寒暑未嘗暫去左右故事
論奏兵政機密非國族¶大臣無得與聞者時獨不避公
或更命留聽近侍<md:KR4h0081_SBCK_053-2a>¶或言論語八佾之五章若訕今日者
盍去諸上以¶問公公曰夫子為當時言距今二千餘載
豈相及¶哉且國家受天命為天子有天下固當下比古
之¶逖逺小君而自居乎上然之廿四年納延叛率其¶兵
入冦上親將討之將戰之夕唯近臣濟爾哈朗¶帶劒立
寢門外雖親王貴人不得輒至而公入直¶帳中受密㫖
<pb:KR4h0081_WYG_056-2b>
出入指授諸將及戰公擐甲前導牙¶纛既成列還侍上
側王師奮擊遂克納延明日¶上顧謂近侍曰昨者之戰
飛矢及於朕前毅然無懾¶容者唯巴延為然都人見上
之親征也頗恟懼<md:KR4h0081_SBCK_053-2b>¶上欲慰安之故亟還夜行卧輿中苦
足寒公解衣以¶身溫上足乃安寢及旦蹕駐始寤它日
上自校獵¶還宮伶人道迎有被色繒綴雜毳象師子以
為戯¶者載輿象見之驚逸執輿者莫能制公時侍上在¶
輿中即自投下奮當其觸突後至者始得追及斷¶靷脱
<pb:KR4h0081_WYG_056-3a>
象乘輿乃安而公創已甚上親撫之命尚醫¶尚食謹䕶
視葢三月而後安是時天下初定四方¶以遽聞者上欲亟
賜報公方少壯能日馳千里又¶上所親信有使事輒見
遣受命無留行復命無後¶期所區畫動合㫖意或朝至
而夕復出亦不少憚<md:KR4h0081_SBCK_053-3a>¶也故六詔西域交廣之屬無不至
焉槩計其所歴¶無慮數十萬里上春秋已高海内已定
每嚴畏天¶象以自警司天有奏得非時以聞因拜公集
賢學¶士服一品服以領之僧格之為相也怒忠貞之尹¶京
<pb:KR4h0081_WYG_056-3b>
常不下己危中之上前旬月之間數十奏不止¶賴上察
公父子深故免廷臣共知其姦無敢為¶上先言之者公
嘗啓其端而言者繼之始服罪上之¶改尚書省為中書
也方卜相顧謂公曰汝以為孰¶當吾心者公再拜曰命
相國之大政非小臣所敢¶知然求之輿望以為太子詹
事鄂勒哲錫津子也端<md:KR4h0081_SBCK_053-3b>¶重忠實可屬大事上曰然吾并得
所以佐之者矣¶遂相鄂勒哲而以公為參知中書政事時
年二十八¶耳參決朝議明允通練一時驚異焉久之又
<pb:KR4h0081_WYG_056-4a>
拜僉¶書樞密院事又拜大都䕶典外國之來屬者¶成宗
皇帝即位之十年忠貞告老尋殁于家而公¶拜榮禄大
夫上都留守兼本路都總管開平府尹¶虎賁親軍都指
揮使服忠貞所佩虎符至大定年¶拜光禄大夫左丞相
行都留守兼本路都總管府¶達嚕噶齊延祐二年拜開
府儀同三司上柱國三¶進而彌尊遂兼台司之貴而留
鑰之寄如一葢世<md:KR4h0081_SBCK_053-4a>¶官矣上都地寒不敏于樹藝無土著
之民自穀粟¶布帛以至纎靡竒異之物皆自逺至宫府
<pb:KR4h0081_WYG_056-4b>
需用萬¶端而吏得以取具無闕者則商賈之資也吏多
並¶縁為姦一旦稱遽發所居以集事而直不時得人¶用
病焉公常閱文書按而予之無或失其業故來¶藏市者
沛然日增稱京師之盛公坐府治事謹辰¶酉吏舍肅然
具牘無敢玩出内無敢欺貴人大家¶或以上命得給賜
若營繕市易多遣私人逼脅府¶史凌辱僚吏榜係其民
人豪横過取無可誰何公¶必畫奏抑治之而善柔者亦
必使得所當而去吏<md:KR4h0081_SBCK_053-4b>¶有持上供物入宫門迫暮不得出
<pb:KR4h0081_WYG_056-5a>
所司捕得奏誅¶之公曰此有故非䦨入也力爭之吏得
不死奉聖¶州民高氏𨽻籍虎賁衛以多貲名身死而子
幼貴¶官有利其家財者使部曲强娶其婦公為辨之¶上
前不聽娶高氏乃得全其家公以民之饑也嘗便¶宜發
廩不待得請以民之不知敎也始大為學舍¶禮儒師以
風化之是以吏民不識貴彊之凌暴承¶其敎戒仰之若
神明焉相率為祠于西門之外設¶公象而祝之關陜之
亂公方朝正月于大都上曰¶上京根本之地其速還鎮
<pb:KR4h0081_WYG_056-5b>
即日告行都人見公至<md:KR4h0081_SBCK_053-5a>¶如孤弱得慈母時安王將兵北
行所過多侵掠公¶謂之曰君父倚王以保民禁暴今未
出國門而行¶次失律天子或以為問奈何王悟謝之整
兵以行¶民用安堵時方隆寒士馬凍乏縣官芻糗衣著
不¶時具公以私藏足之行者以為感¶仁宗皇帝乃命工
畫公象勑學士為賛識以天子¶之璽而賜之俾傳示子
孫於是公有足疾辭不任¶劇願賜骸骨歸上曰祖宗以
上京屬卿父子民安¶化行朝無顧慮久矣徒卧䕶可也
<pb:KR4h0081_WYG_056-6a>
乃賜小車俾乘¶以出入得至禁廷焉當是時太師特們
徳爾為丞<md:KR4h0081_SBCK_053-5b>¶相子弟縱虐於民公壹繩之以法官峙宿儲
而丞¶相家奴擅罔市利責高直于官公每裁抑之又惡¶
其帷薄之不脩也而貪嫉日盛絶不與往來都人¶張弼
子殺人獄具丞相受其金錢無算為折辱留¶守脅使易
辭出之公持不可而中書平章政事蕭¶拜珠御史中丞
楊多爾濟等顯奏之天子震怒罪¶且不測賴¶太后仁恕
以為言幸得罷去相位而諸公之怨不¶可解矣¶英宗皇
<pb:KR4h0081_WYG_056-6b>
帝之即位也特們徳爾復為丞相乘間肆<md:KR4h0081_SBCK_053-6a>¶毒睚眦之私
無不報者蕭楊二公既已被害即誣¶公乘賜車出迎詔
書為非禮而執之激怒主上遂¶見殺公死之日京師之
人巷哭相聞而士大夫憤¶怒相視以目自是廷中不附
己者固已盡中傷之¶而恩深不報者亦見及而無遺矣
久之天子察其¶故斥不得居位遂死於家敇仆所樹頌
功碑而言¶者始昌言蕭楊及公之寃未及有所昭雪而
上崩¶今上皇帝入繼大統發明詔以慰撫天下顧未暇
<pb:KR4h0081_WYG_056-7a>
他及而首以公等之枉為言葢知天人積憤之故¶本由
巨姦殘忍以啟之也於是姦忠逆順之辨大<md:KR4h0081_SBCK_053-6b>¶明死者固
已少自釋于地下而天下之公議亦少¶振焉明年乃贈
公推忠宣力保徳功臣太傅開府¶儀同三司上柱國追
封秦國公諡惠愍賛書哀惻¶聞者感動命下日都人走詣
其殯不約而至者㡬¶萬人而其子惟一即拜正議大夫
同知上都留守¶司事泰定四年秋集執經講帷從在上
都而惟一¶適遷陜西亷訪副使乃來告曰家世荷國厚
<pb:KR4h0081_WYG_056-7b>
恩受¶京邑之託父子一心所以圖報稱於萬一者天實¶
臨之列聖實鑒之我先人遭罹姦兇遺履危禍此¶惟一
泣血終身而不忍言者也皇上聖明灼見隱<md:KR4h0081_SBCK_053-7a>¶伏不遺故
舊褒䘏之典極於哀榮又不以惟一不¶肖俾嗣世職感
恩戴誼是以未敢申其情事期滿¶嵗而請行今易節以
西實過鄉里是天所以賜惟¶一也將以某年月日奉以
歸葬焉惟先人終始定¶於國是非一家之私言也託諸
幽宮以期不朽者¶非太史氏其何徵乎敢以為請此又
<pb:KR4h0081_WYG_056-8a>
惟一忍死以¶待者也集受其言而悲之乃考諸見聞與
其客呂¶弼所為狀得祖宗付囑賀氏以上都之事與賀
氏¶父子之為治者乃并朝廷哀忠臣懲往失之意而¶具
書之按賀氏家隰州之永和今為京兆鄠縣人<md:KR4h0081_SBCK_053-7b>¶曾祖種
德封通奉大夫䕶軍雍郡公妣郝氏贈雍¶國夫人祖賁
京兆路總管諸軍鄂囉贈輸忠立義¶功臣銀青榮禄大
夫大司徒封雍國公諡貞憲妣¶鄭氏贈雍國夫人考仁
傑光禄大夫上都留守虎¶賁親軍都指揮使平章政事
<pb:KR4h0081_WYG_056-8b>
商議陜西等處行中¶書省事贈推誠宣力翊運功臣太
師開府儀同三¶司上柱國追封奉元王諡忠貞妣劉氏
鄭氏皆封¶雍國夫人改奉元王夫人娶張氏早卒又娶
尼瑪¶察氏亦先公卒皆封雍國夫人改封秦國夫人子¶
男二惟一惟賢為尚衣奉御女二長適平章政事<md:KR4h0081_SBCK_053-8a>¶鄂博
哈雅次適楚魯和坦公墓在鄠縣某里從先¶塋也銘曰¶
巍巍神京¶世祖所營殿于漠南治朝廣廷有城有闕民
之攸¶止大纛周廬亦有舍次始命董兹國有幹楨舉綱
<pb:KR4h0081_WYG_056-9a>
挈維紀目亦程維昔周郊陳實繼旦慎始和中異¶體同
貫我則不然世官尚賢保綏成功動循故先¶公始侍中
年壯氣鋭出入踐敡百試無替乃賛國¶鈞乃佐本兵乃
斂長籌以督畿坰時巡至止百用¶具給清宮言還留鑰
是執歳率其常年與位遷膂<md:KR4h0081_SBCK_053-8b>¶力則非精思弗愆時入禁
闥衆起咸拜名王細侯¶亦仰而慨曰此老成¶世皇之臣
祖事孫承矧其都人公出視政獄市無¶擾商曰予獲民
曰予保公田于野徒御不囂有警¶無遨具咨公勞公惟
<pb:KR4h0081_WYG_056-9b>
小心不懈彌謹義之有激事¶在無隠竊位為權彼兇淊
天我則老臣忍從危顛¶二三君子掎角以制不竟于斷
階此大厲嗚呼昊¶天不淑謂何假威神明徧為百訛國
論素定公則¶不隕揚言孔昭天子之聖保終没寧豈必
謂身身¶枉義伸抑又何呻我哀公子知忠念孝還葬忍
緩<md:KR4h0081_SBCK_053-9a>¶思報之道奉節過家天子命之承志正丘天道聽¶之
嗟彼都人不歌以相曰此有祠公庶來享南山¶峨峨其
麓維林公從先王歸復自今貞珉刻辭作¶于太史千載
<pb:KR4h0081_WYG_056-10a>
之徵亡愧孫子¶
　　平章政事張公墓誌銘　　　　　虞　集¶
我國家有文武忠孝世勲大臣曰蔡國公張公以¶泰定
四年十二月甲寅薨于保定滿城縣岡頭里¶第遺命上
蔡國公印丞相即日以聞上為震悼勑¶有司贈官致賻
如禮公卿大夫相弔於朝中外聞¶者莫不嗟嘆異口一
辭曰嗚呼正人亡矣其孤景<md:KR4h0081_SBCK_053-9b>¶武等以明年之二月辛酉
葬公于定興縣之河内¶從獻武王之兆次也先事三日
<pb:KR4h0081_WYG_056-10b>
使其孫旭屬太史¶虞集書墓銘事嚴不敢辭謹按公諱
珪字公瑞故¶累贈太師開府儀同三司上柱國蔡國武
穆公諱¶福寛之曾孫故累贈推忠宣力開國翊運功臣
太¶師開府儀同三司上柱國汝南忠武王諱柔之孫¶故
累贈推忠效節翊運保大功臣太師開府儀同¶三司上
柱國淮陽獻武王諱宏範之子也至元十¶六年獻武王
平宋海上歸奏成功道出江淮公年¶十六行省臣察其
英偉留公攝管軍萬戸明年真<md:KR4h0081_SBCK_053-10a>¶拜昭勇大將軍管軍萬
<pb:KR4h0081_WYG_056-11a>
戸佩其父虎符治所統軍¶鎮建康未㡬獻武薨京師¶世
祖皇帝亟召公還治喪既葬有勑入朝上親撫¶之因得
面奏曰臣幼軍事重聶禎者從臣父祖久¶歴行陣幸以
副臣上嘆曰知求老成自副常兒不¶知出此厚賜而遣
之徧及其從者元領軍半戍湖¶廣省命還其麾下十九
年冬以使事入見上賞識¶其成立初凡内宴忠武以功
賜坐諸侯上至是時¶勑公坐其故處還軍盜起蕪湖宣
徽尤甚皆僭號¶署官掠郡縣燒府庫殺縣長吏江東新
<pb:KR4h0081_WYG_056-11b>
附民心易<md:KR4h0081_SBCK_053-10b>¶搖應者日衆至犯杭之昌化行省官以重兵
討之¶未克報至之日公投衣而起率步卒向蕪湖蕪湖¶
定乃使人言于行省曰宣徽雖非我所部盜起我不¶得以
彼此為解以其兵行行省因以討賊屬公與¶他將㑹惟
公部曲所過無擾宣部士數為賊衂將¶奔潰公傳令止
之乃定敗卒有殺民家豕而并傷¶其主者公曰此軍之
所以敗也斬之明日戰三合¶三勝而賊益衆困我公曰
日莫矣斂兵設伏賊不¶敢動明日復戰公曰宣卒敗而
<pb:KR4h0081_WYG_056-12a>
怯毋累我衆使持¶旗鼔為聲勢自以所部為二隊命之
曰賊勇者在<md:KR4h0081_SBCK_053-11a>¶前前行擊之後立者脅從烏合耳遣親將
帥二十¶五騎衝其後陳亂前行奮擊追奔數十里得賊
酋¶斬之其馘三百而自相蹂踐以死殆盡乃遣人撫¶安
餘民又有賊吳道者以妖術起兵亦有名號恃¶其妖來
往軍門且易公年少欲因入謁剚刃以駭¶服其衆公得
其情即執斬之麾下其黨大讋而它¶酋猶將襲公公夜
伏兵山上令之曰賊至而起明¶日擊賊賊走山伏起蹴
<pb:KR4h0081_WYG_056-12b>
賊墮崖死磔其酋宣州平¶賊之冦徽者又敗兩萬戸軍
公曰賊輕我矣往必¶得之獲生口三十縱之使歸散語
其人曰張萬戸<md:KR4h0081_SBCK_053-11b>¶知汝柵居保族逃死耳官軍不諒汝以賊
擊汝與¶官軍格非汝志也來降吾能活之不然吾擊汝
立¶盡明日稍稍以牛酒來見皆印識其衣令兵識之¶勿
敢犯漸以信服有持金帛來者弗受兵不動而¶安者十
八九矣獨南□西坑之寨尤險固又嘗衂¶官軍懼益自
保不聴命公得野人計導勝兵百餘¶人鳥道縁登其巢
<pb:KR4h0081_WYG_056-13a>
背度已至奮兵擊之賊出戰巢¶背軍下據其壁賊回顧已
失其穴不得還其孥由¶它道走或請邀之公不可賊以孥
得出益懈公曰¶可矣縱兵擊之血流成川執其酋送之行
省誅之<md:KR4h0081_SBCK_053-12a>¶南陵盜又起稱天王攻宣州州兵不能支公得檄¶
帥輕騎數十赴賊並林陣公不介而馳之賊靡賊¶見無後
拒引衆圍公公揮矟出入殺數十人賊傷公脇褁創復戰
斃其子以一矢官軍大至斬首數千級賊¶平郡人德公至
于今祠之葢自是江東之人安于¶耕田鑿井以供賦稅而
<pb:KR4h0081_WYG_056-13b>
長子老孫矣軍中遂以無¶事得宋禮部侍郎鄧公光薦而
師事之鄧公以相¶業授公曰熟之後必賴此用矣凡在軍
十四年而¶復入朝實二十九年也是時行樞密院江南或
曰¶天下事定矣可無煩行院也而張瑄者以浙省參¶知政
事任海道運餉亦以為言樞密副使暗伯問<md:KR4h0081_SBCK_053-12b>¶公公曰見上
當自言之遂召對葢張方以運餉得¶幸公恐其擅利海島
因勢用衆將非其福故告¶上曰縱使行院可罷亦非瑄所
宜言浙省控制甚重¶而行院得制其軍事非始計乎上曰
<pb:KR4h0081_WYG_056-14a>
不罷行院樞密院論江東功奏公僉書江淮行樞密院事
上曰其命為副使¶太師月呂魯那演言張珪年尚少姑試
以僉事果¶可大用請俟他日上曰不然是家為國家踣金
蹙¶宋盡死力者三世矣漢人賜號拔都者惟真定史¶天澤
與其家耳史徒持文墨論議孰與其家功多¶而可靳此耶
拜鎮國上將軍江淮等處行樞密院¶副使久勞之師新附
之地賴以安焉<md:KR4h0081_SBCK_053-13a>¶成宗皇帝即位罷大德三年遣使循行天
下詔公¶持節川陜民之疾苦便宜振之如罷官府之冗無
<pb:KR4h0081_WYG_056-14b>
益於民者贖探馬赤軍之貧而典鬻妻子者還鞏昌民¶之
復僉為軍者皆其事也比還拜江南諸道行御¶史臺侍御
史換中奉大夫浙西宋之故都民物繁¶庻貢稅雜藝倍蓰
他鎮貪吏豪右甘心其間朝廷¶病之以公為肅政亷訪使
下車未數月所部郡長史¶以下罷劾三十餘府史胥徒無
慮數百其贓鉅萬¶萬强民有殺人恃其貲得不具獄更隂
制官吏持¶鄉里短長訟否受成於其家公按之如法民間
始<md:KR4h0081_SBCK_053-13b>¶知有條制焉得鹽運司姦吏事根連上下具有實¶跡將
<pb:KR4h0081_WYG_056-15a>
發之而竊位方面者内不自安欲因以危中¶公使其屬以
女子金錢賂遺近臣用妄人言公有¶厭勝事且沮鹽法天
子為遣官數人往雜治之得¶行省大小吏及鹽官欺罔狀
見罪罷而公召拜僉¶樞密院事入見同列言此張九拔都
之子也故事¶侍宴别為冠衣制飾如一國語謂之只孫公
受賜¶因得數宴見探馬赤軍之戍北者多逃歸吏請按¶法
誅之公曰逃者聞命懼誅將聚而為盜其以百¶日許自歸
有不至者乃誅之可也奏可公雖世家<md:KR4h0081_SBCK_053-14a>¶無第宅在京城或
<pb:KR4h0081_WYG_056-15b>
言公僦居於上者命買宅以賜¶辭不受拜御史中丞行臺
江南因上疏極言天人¶之際灾異之故其目則有脩徳行
廣言路進君子¶退小人信賞必罰減冗官節浮費以憲法
祖宗者¶是時中書大臣有以朱青張瑄之行賄也事敗貶
湖¶廣關節近倖求復相位而江浙省誣公者亦在中¶書公
劾之不報馳馹面疏論之并及近侍之熒惑¶者又不報遂
謝病歸久之又拜中丞行臺陜西不赴¶武宗皇帝時¶仁宗
皇帝在東宫召拜諭德未數日拜太子賔客<md:KR4h0081_SBCK_053-14b>¶復遷詹事辭
<pb:KR4h0081_WYG_056-16a>
不就尚書省臣濫殺無辜輕革錢幣¶中外洶洶中丞執法
久闕人上方圖任¶仁宗曰必欲得真中丞惟張珪可茍
不稱我任其¶責上即日召拜中丞居月餘上不豫三寳
努矯詔¶赦天下常赦之所必不赦者未㡬上崩¶仁宗命
按誅之而其黨有求脱免者公力言諸¶上雖得不死猶
杖之¶仁宗將即位廷臣用皇太后㫖行大禮于隆福宮¶
法駕已陳矣公獨奏其不可臺長止之曰議已定¶雖百
奏無益公曰未始一奏詎知無益哉且大位<md:KR4h0081_SBCK_053-15a>¶太祖世祖
<pb:KR4h0081_WYG_056-16b>
之位隆福太后之宮也舍大明弗御天¶子果即何位乎
上悟移仗大明遂即位賜只孫衣¶二十襲上金五十兩
使自為帶受衣而辭金不允¶制帶以賜之上命道士劉
志清以其法為醮事近¶侍分其所用金幣道士訟之臺
而近侍譛道士于¶上前當殺者六人公力辨道士無死
罪上怒曰汝¶以臺綱脅我耶公曰御史臺陛下之臺則
臺綱陛¶下之綱也陛下奈何欲自壞其綱乎¶上怒未解
顧左右扶出明日復叩頭苦諫曰陛下¶必欲用譛言殺
<pb:KR4h0081_WYG_056-17a>
無罪臣請先死上即不殺六道士<md:KR4h0081_SBCK_053-15b>¶親解衣以賜公明日
上謂近臣曰人言中丞忠臣¶乎張中丞乃張忠臣非官
中丞也召謂之曰朕欲¶厚賜卿非無寳玉如非卿心何
因以御巾拭面額¶納諸公懷曰朕澤之所存朕心之所
存也其服膺¶毋失皇慶元年八月拜榮禄大夫樞密副
使舊制¶中州軍士鎮江南者踰嶺以戍率二年而代遭
犯¶瘴癘十無一還公曰是徒寘之死地耳奏請屯置¶近
邊其嶺表要害因其土人以戍不幸前死者官¶給槥傳
<pb:KR4h0081_WYG_056-17b>
還其家從之徽政院使色埓黙請以洪城¶軍𨽻興聖宮
而己領之以上㫖移書宥府衆恐懼<md:KR4h0081_SBCK_053-16a>¶承命公曰徽政有
左右都衛兩軍足備工役又欲¶此將何為固不署事得
寢而怨怒自此思害公矣¶延祐二年拜中書平章政事
請減煩冗還有司以¶清中書之務専脩宰相之職焉上
從之著為令敎¶坊使曹耀珠拜禮部尚書公曰伶人為
大宗伯何¶以示後世上曰姑聽其至部而去之公又諫
乃止¶皇太后以中書右丞相特們徳爾為太師萬戸别
<pb:KR4h0081_WYG_056-18a>
薛參知行省政事公曰太師輔上道德特們徳爾¶非其
人萬戸無功不得為外執政上深許公言而¶東朝之怒
滋矣色埒黙等謀所以去公中書者間<md:KR4h0081_SBCK_053-16b>¶車駕時巡既度
居庸¶皇太后宮幄在龍虎臺遣使召公宮門下以中㫖¶
切責之賜杖公創甚輿歸京城明日遂出國門賢¶人士
大夫祖餞感嘆以為公之身可辱公之名不¶可辱斯事
也所謂質諸天地鬼神而無愧者歟公¶子景元蒙上眷
遇掌符璽不得一日去宿衛至是¶以父病革告遽歸上
<pb:KR4h0081_WYG_056-18b>
驚曰卿别時卿父無病景元¶頓首泣血不敢言上不懌
遣參議中書省事換住¶往賜之酒遂拜為大司徒謝病
家居尋丁母夫人¶憂廬墓三年寢苫啜粥病腫濕或勸
之食肉不聴<md:KR4h0081_SBCK_053-17a>¶日於其間累土墳次如臺者三延祐七年
正月¶上憶公生日輟上尊解御衣以賜之葢¶仁廟於公
終始之意固將有為而竟奪其志悲夫¶至治二年¶英宗
皇帝召見公于易水之上曰四世舊臣朕將¶畀卿以政
公辭歸遣近臣設醴候諸館東平王拜¶珠時為相問公
<pb:KR4h0081_WYG_056-19a>
曰宰相之體何先曰莫先於格君¶心莫急於廣言路是
冬起為集賢大學士先是特¶們徳爾復為丞相以私讐
殺平章蕭拜珠中丞楊¶多爾濟上都留守賀巴延皆籍
没其家大小之臣<md:KR4h0081_SBCK_053-17b>¶不知死所㑹地震風烈勑廷臣集議
弭灾之道公¶以大學士當議抗言於座曰弭灾當究其
所以得¶灾者漢殺孝婦三年不雨蕭楊等寃死非致沴
之一¶端乎死者固不可復生而情意猶可昭白母使朝¶
廷終失之也又拜中書平章政事初公將兵時所¶佩符
<pb:KR4h0081_WYG_056-19b>
及歴臺省每除必讓還曰此軍符也非他官¶所得佩請
上之典瑞自大德來凡三讓三不允至¶是以聞又不允
而公固請竟納之侍宴萬壽山又¶特有玉帶之賜三年
秋御史大夫特克實等自上都¶來夜扣國北門逕入中書
稱遽矯制奪執符印莫<md:KR4h0081_SBCK_053-18a>¶知其端久之稍有知上暴崩于
南坡者公遂顧無¶足與共事而魏王色徹圖以親王監
省公宻撼之¶王有感動意因曰我世為國忠臣不敢愛
死事已¶若此大綂當在晉邸我有密書陳誅逆定亂之
<pb:KR4h0081_WYG_056-20a>
宜¶非王莫敢致王曰公誠忠萬一事泄得無危乎公¶曰
事成王之功事敗吾家甘虀粉萬死不敢以言¶累王於
是王遣人達其書¶今上皇帝即位于龍居河躬行天誅
罪人以次就¶戮及大駕至綂幕公迎謁上顧問曰此張
平章耶¶宻書之來良合朕意公拜曰陛下入承宗社大
義<md:KR4h0081_SBCK_053-18b>¶昭明皆睿斷也區區之忠何及于事上曰以日計¶之
卿言不緩自探佩囊出片紙付翰林承㫖濶徹¶伯曰此
當書之史㫝其紙則公密書也方尚食既¶嘗悉輟以賜
<pb:KR4h0081_WYG_056-20b>
公索諾木者特們徳爾之子官治書侍¶御史南坡之夕彀
弓矢露刃佐特克實而獨後誅¶有司奏當流之報許公
入見曰法强盜不分首從¶死索諾木之逆豈止强盜之從
乎發冢傷屍者亦死¶索諾木親斫丞相拜珠臂豈止傷屍
乎逆賊無君父¶是無天日也豈有無天日之地而茍容
其生乎遂¶伏誅<md:KR4h0081_SBCK_053-19a>¶仁廟范金為主盜竊之時參知政事瑪
勒兼領太¶常禮儀使當遷左丞公曰以參知政事遷左
丞姑¶曰序進而太常奉宗祏不謹當待罪而遷官何以
<pb:KR4h0081_WYG_056-21a>
謝在天之靈遂格其命時有勇暴者厠名元從中¶怙恃
恩私肆為不法有醫婦飾而過市六七人要¶而執之加
無禮焉有尉捕得强盜械送府盜有親¶者方乘傳出使
擊尉去破械縱賊有司莫得而詰¶告諸省府又不得請
公曰如是則亂生矣力命捕¶之皆得諸權要之家㑹赦
得解有售珠于内府枚¶論之一小者有直萬緡公曰萬
緡中人㡬家之産<md:KR4h0081_SBCK_053-19b>¶㑹其珠凡㡬萬乎且戰國小君猶以
得賢勝照乘¶曾彼識之不若乎又手疏極論法度寛弛
<pb:KR4h0081_WYG_056-21b>
紀綱日¶壞汙穢賊虐恬不為恠逆順不明於人心禍亂
之¶鑒不逺惟聖明奮其乾剛以振德之則仁厚之澤¶無
偏黨矣不報而公病增劇非扶掖不能行有詔¶常見免
拜跪賜上車得乘至殿門下上肇開經筵¶講帝王之道
明古今治忽之故命左丞相與公領¶之公進翰林學士
吳澂等以備顧問每進講公懇¶懇為上敷説皆義理之
正無㡬微權謀術數之涉¶焉自是辭位甚力上委曲勉
留而後許然猶封蔡<md:KR4h0081_SBCK_053-20a>¶國公知經筵事别刻蔡國公印以
<pb:KR4h0081_WYG_056-22a>
賜庶㡬其少留¶也泰定二年五月公得㫖暫歸天下之
功成名遂¶而身退者未有能及之者也三年春上遣使
召公¶期以必見公力疾而謁上曰卿來時民間何如公¶
曰臣老寡賔客不足逺知真定保定河間臣鄉里¶也民
饑甚朝廷幸出金粟賑之而惠未及者十五¶六惟陛下
念之上惻然勑有司畢贍之如公意又¶一再進講拜翰
林學士承㫖知制誥兼脩國史國¶公經筵如故上見其
誠病謂之曰西山佛祠多高¶潔可以頥神已疾卿擇而
<pb:KR4h0081_WYG_056-22b>
處之駕至上都上顧謂<md:KR4h0081_SBCK_053-20b>¶丞相若曰張平章安否老人恐
乏侍養宜以時還¶家得無便乎因遣使撫諭之務在順
適其意於是¶公始成歸矣少間長衣幅巾逍遥泉石之
間與山¶僧野老分席以相愉悦上稍聞之以公為愈矣
起¶公商議中書事公曰老臣荷國厚恩四世而臣事¶六
朝矣一息未盡其忍忘朝廷乎如筋力弗勝何¶使者不
敢强閲數月又病上遣太醫視之久不愈¶乃移書中書
曰病不任事而國公月俸千緡弗敢¶受籍㑹之凡為定
<pb:KR4h0081_WYG_056-23a>
者三百餘悉還送官上閔傷其¶意留其俸庋諸府俄而
公薨公資本高明又輔以<md:KR4h0081_SBCK_053-21a>¶學力積世勲崇期世其家以
經濟自任臨事決議¶侃侃正色勇於敢言千挫萬折人
所不堪公志不¶為小變而氣益昌雖貴倖臨之姦黠侮
之公一以¶誠慤自處久之而各失其所恃者多矣究而
論之¶葢古所謂社稷之臣者乎公少能挽强命中嘗從¶
大師出林薄有虎在焉人馬辟易公抽一矢直當¶虎虎
人立矢洞其喉一軍讙囂及學書腕力尤健¶端重嚴勁
<pb:KR4h0081_WYG_056-23b>
無慚筆諫之臣讀書不尚章句務求内¶聖外王之道既
而稍進方外之士以悦生伕老焉¶公初娶楊氏繼室烏
氏又娶鄭氏並封趙國夫人<md:KR4h0081_SBCK_053-21b>¶皆無子清河郡夫人孫氏
生定逺大將軍保定等¶路管軍上萬戸佩虎符鎮武昌
曰景武者公長子¶也次景魯亞中大夫海北廣東道肅
政亷訪使景¶哲奉政大夫僉浙東海右道肅政亷訪司
事景元¶資政大夫河南行中書省參知政事景徳未仕
卒¶景誠文林郎内政司丞女五人長適朝列大夫太¶常
<pb:KR4h0081_WYG_056-24a>
禮儀院判官董守慤次適中順大夫祕書監丞¶趙伯忽
次繼室董守慤次未行次適武徳將軍保¶定翼管軍上
千戸呼圖特穆爾孫男十一人長曰¶旭宿衛次曰昌明
威將軍保定等路管軍上萬戸<md:KR4h0081_SBCK_053-22a>¶佩金虎符曰昆曰昇曰
昭曰晟曰曜曰旺餘皆幼¶孫女六人銘曰¶維蔡建國自
其先公於焉訖今是用啟封公子公¶孫洊揚世武追王
奕奕曰淮曰汝顧瞻先履頟頟¶有城孰不胙土我于其
生於皇建官略用漢制將¶軍司馬丞相御史三府相望
<pb:KR4h0081_WYG_056-24b>
總賛國成人登其一¶已極顯榮我以世將興司風紀既
貳宥密又使宅¶揆公曰噫嘻我曷致兹于公先王究忠
百為人曰¶咈哉德則維世智周慮淵乃克有濟世皇作
之¶成宗渥之穆穆武仁心焉度之大車既載于行而柅<md:KR4h0081_SBCK_053-22b>¶孰謂得君衆忤搆厄既退既藏侃侃大剛先帝遺¶直以
錫嗣皇有猷有為有言有烈相時憸壬睢盱¶震慴大駕
之來法宮既清出納咨諏屬于老成人¶亦莫間政亦莫
適抱其遺經積誠思格白髪蒼顔¶安車以朝佇瞻威儀
<pb:KR4h0081_WYG_056-25a>
徳音孔昭公雖言歸公卿近¶止公疾遄已公來覲止公今
不來天子永懷一鑑¶之亡四國之哀勲在王室徳施孫
子著銘𤣥堂作¶者太史¶
　
　
　
　
　
<pb:KR4h0081_WYG_056-25b>
　
　
　
　
　
　
　
　元文類巻五十三
