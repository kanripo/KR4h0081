# -*- mode: mandoku-view -*-
#+TITLE: 元文類
#+DATE: 2015-09-23 10:32:55
#+PROPERTY: JUAN 71

<md:KR4h0081_SBCK_071-1a>¶擢不止淳也淳乎其亦
殊遇哉¶
　　高昌偰氏家傳　　　　　　　　　歐陽𤣥
偰氏輝和爾氏也先世曰多伊克本突厥部以女普爾普
妻穆克爾蘓汗為哈屯乃與謀其國政唐史突厥傳載
其事甚詳穆克爾蘓卒國亂普爾普哈屯率衆歸唐唐封為
賓國夫人而多伊克故地盡為回紇所有穆克爾蘓子孫
<pb:KR4h0081_WYG_073-19b>
遂相囘紇囘紇即今輝和爾囘紇嘗自以其鷙㨗如鶻
請于唐更以囘鶻為號輝和爾者回鶻轉聲也其地本
在哈喇和林即今之和寜路也有三水焉一並城南山
東北流曰鄂勒歡一經城西北流曰和林河一發西北
東流曰古爾班塔宻爾三水距城北三十里合流曰偰
輦傑河囘紇有布濟克汗者實始居之後徙居北庭北
庭者今之巴實伯里城也㑹高昌國㣲乃併取高昌而
有之高昌者今哈喇和卓也和卓本漢言高昌高之音
<pb:KR4h0081_WYG_073-20a>
近和卓之音近昌遂為和卓也哈喇黑也其地有黑山
也今輝和爾稱高昌地則高昌人則回鶻也高昌王有印
曰諸天敬䕶䕶國第四王印即唐所賜回鶻印也言諸
天敬䕶者其國俗素重佛氏因為梵言以祝之也多伊
克子孫既世為輝和爾貴臣因為輝和爾人又嘗從其主居
偰輦河上子孫宗多伊克為始祖因以偰為氏焉以河
名也相傳多伊克初為國相適當唐天寳之際唐以安
史之亂求囘鶻援兵多伊克與太子吹達喇帥師與討
<pb:KR4h0081_WYG_073-20b>
安禄山有功封太傅忠武王進位司空年百二十而終
傳數世至克哷布拉襲為本國相達拉哈錫號諳達都
督遼主授以太師大丞相總管内外藏事故國人稱之
曰藏額濟類屬宻拉齊托克托伯竒叛阿拉善王三召克哷布
拉至則言於王曰托克托驍勇未易力攻臣少與親善彼
不忌臣可以計取今與王期以七日當斬其首以報乃
先遣家僮往取宻拉齊馬百匹托克托使追之則紿追者
曰丞相載馬取蒲萄酒見女主爾追者返以告托克托喜
<pb:KR4h0081_WYG_073-21a>
迎之于郊握手歡甚饗公畢謂曰今日易營初托克托置
酒行營二日遂易名以嬖夫人攝之謂克哷布拉曰公
其少需我先往遟公至既行乗驛從後大呼止之托克托
止陽曰有宻語請屏左右托克托如其言乃奮曰私恩公
義有難兩全者吾奉王命取爾首爾亟㧞劔斬之左右
股栗不敢動持首白王王悦賜伊蘓郡地暨雅爾約蘇
博果斯約蘇二山狐白裘一初兵出鄂爾和河河水素
湍急俄而水止國俗以為水寐占者曰禱之必有應公
<pb:KR4h0081_WYG_073-21b>
以裳盛水初曰願子子孫孫勤勞王家其熾如火其續
如繩以忠以孝永保令名言訖以水洒河河水湍流如
初又嘗盛暑袒跣卧大樹下鴞鳴樹上心惡之攬衣起
且鞾鴞下爪鞾者三方怒提之毒虵自上墮地頼鴞免
於螫戒世世子孫勿殺鴞及死之日有神人跪請曰帝
詔丞相以劍擊柱斥之神滅公以是年卒葬伊蘓郡西
五里曰科爾羅名之曰辛子伊伯勒襲國相為達拉哈諳
達都督太師大丞相仍兼通管内外藏事七子長曰逹
<pb:KR4h0081_WYG_073-22a>
琳次曰約蘇巴勒曰察遜曰巴噶曰巴爾曰哈拉托音
曰托果斯約蘇巴勒二子長曰必里克特穆爾次曰伊琳
特穆爾因必里克生而敏慧年十六襲國相達拉哈時
西契丹方强威制高昌命太師僧少監來圉其國恣睢
用權奢淫自奉王患之謀於必里克曰計將安出必里
克對曰能殺少監挈吾衆歸大蒙古國彼且震駭矣遂
率衆圍少監少監避兵于樓升樓斬之擲首樓下以功
加號必里克呼爾敦進授明伯克妻和碩特哩子弟以多
<pb:KR4h0081_WYG_073-22b>
伊克之後世為其國大臣號之曰舒又曰沙喇猶漢言
戚畹也未幾左右有疾其功者譖于王曰少監珥珠先
王寳也必里克匿之盍急索勿失王怒誅寳甚急必里
克度無以自明乃亡附國朝我太祖皇帝賜以金虎符
獅紐銀印金螭椅各一衣金濟遜校尉四人飲食供帳
殆擬王者仍食二十三郡尋又賞銀五萬兩以弟伊琳
為質必里克没高昌諸部塗哭巷弔歳時祠之伊琳精
於輝和爾書慷慨以功名自許貲算悉以畀兄子身無私
<pb:KR4h0081_WYG_073-23a>
焉年十五以質子從太祖征討多戰功皇弟烏珍奏求
師傅上命公公訓導諸王子以孝敦睦仁厚不殺為第
一義上聞嘉之中原諸路悉命統治既而從平河南徙
鄼縣民萬餘戸入樂安以便傴拊尋授河南等處軍民
都逹嚕噶齊佩金虎符并賜宫女四人所得尚方賞賚
悉輦歸故郡以散親舊且盛陳漢官儀衛以激礪之國
人聚觀咋咋豔慕道出河西所過榛莽或時乏水公為
鑿井置堠居民使客相慶稱便太宗皇帝即位以中原
<pb:KR4h0081_WYG_073-23b>
多盗選公充大斷事官從烏珍出殿順天等路公布德
化寛征徭盗遁姦革州部清整尋復監河南等處軍民
年六十七卒于保定今贈宣力保德功臣山東宣慰使
諡曰莊簡托果斯二子次曰薩竒蘓風儀魁岸識度宏
廓涖事寛猛適宜初為諸王烏珍筆且齊領王傅事王
薨長子哲伯早世嫡孫塔齊爾幼庶兄托迪狂恣欲廢嫡
自立薩竒蘓與和爾果斯馳白皇后特爾格氏乃授塔齊
爾以皇太弟寳襲爵為王薩竒蘓以功與和爾果斯分
<pb:KR4h0081_WYG_073-24a>
陜黒山以南薩竒蘓理之以北和爾果斯理之從憲宗
攻鈞魚山建言乗勢定江南必有峻功上嘉納之命世
祖取武昌王取武昌王取淮安東西並進未幾上崩班
師集闕額哷布格睥睨神器諸王多附之王亦首鼠進
退薩竒蘓聞之馳見王力言世祖寛仁神武中外属心
宜專意推戴若猶豫不决則失幾非計也王從之世祖
即位授薩竒蘓北京宣撫賜宮人瓮吉喇特氏及金帛
章服聚至鎮鋤强齦姦革邪除穢遼東以寜㑹高麗有
<pb:KR4h0081_WYG_073-24b>
異意上遣使究切則委罪於弼臣洪察呼械送京師道
遼東薩竒蘓訪知洪以直諫忤意故即奏䟽為直前謾
上命釋洪俾討叛黨平之山東李璮反奉詔偕諸王哈
必齊等東征應會决機轉戰數十合生得璮戮于市復
濟南益都等五十餘城哈必齊欲屠之力爭曰王者之
師誅止元惡罔治脅從於是釋囚繫返流逋歸剽掠吹
枯蘇簡節踈目傳檄四封輿情大悦授資德大夫山東行
省大都督遷經畧統軍二使兼益都逹嚕噶齊辭不拜
<pb:KR4h0081_WYG_073-25a>
上言山東重鎮宜别選貴戚臨之上不許因賜京城宅
一區益都田千頃及李璮馬羣園林水磑海青銀䑕裘
等嘗慕古人舉親舉仇之節惟才是用或以子姪為幕
僚或以里閈知舊為文學官或以叛帥舊卒為部曲將
不顧身嫌專為國計公論多之兵後民有田乏牛具為
之上聞驗民丁力官給以牛人得肆耕李璮故將毛璋
率諸部謀執之以附江南璋黨秃劉懐其恩以璋謀上
變乃襲璋斬之統軍綽爾巴哈畋遊無度害稼病民元帥
<pb:KR4h0081_WYG_073-25b>
伊蘇岱爾等豪據民田以為草地隨事表聞得㫖執綽
爾巴哈減死杖之勒伊蘇岱爾等還故土山東諸郡與宋人接
境時見侵掠乃㧞膠興宻等州丁壯屯沂莒以逼連海
宋邊師丁某懼以所統來降其為民捍患為國拓土類
如此推賢讓能知人善任名臣宿將多出其門碩望雄
名餘五十載忽一夕星殞于舍年六十四卒于京師之
南城山東父老相與刻石紀勲德焉今贈安邊經逺宣
惠功臣資德大夫河南江北等處行中書省右丞上䕶
<pb:KR4h0081_WYG_073-26a>
軍追封雲中郡公諡曰襄惠伊琳十子長曰伊爾黙色
巴哈次曰都督黙色巴哈曰威喇巴哈曰都哩黙色曰巴
薩巴哈曰實喇巴哈曰華善曰哈喇巴哈曰圖古勒巴
哈曰圖哷巴哈都哩黙色初從薩竒蘇討李璮以功奏
為行省郎中繼除博興沂州監郡會丞相巴延督諸軍
取宋慨然曰吾世受上恩此立功報國之秋也吾其從
戎乎薩竒蘇嘉其志謁丞相舉以自代乃與從子色埒
黙俱𨽻丞相麾下與攻襄樊進兵陽邏堡順流至丁家
<pb:KR4h0081_WYG_073-26b>
洲宋相賈似道出視師迎戰奔潰都哩黙色為前鋒引
大軍乗勝逐北與宋殿帥孫虎臣戰于焦山破之陞蔣
安撫翼監戰復攻常州得雋陞斷事官江南既平擢安
豐路逹嚕噶齊行省以其亷能署處州路逹嚕噶齊時
新附之民懐攜阻兵每單騎招降兵不血刄人以四哥
佛子稱之後見平章阿哈瑪特竊柄張甚恥為詭隨居閒
養晦五年日本之役以為征東都元帥又與丞相安達
哈李牢山等異議辭行巳而安達哈等果敗運使盧懋
<pb:KR4h0081_WYG_073-27a>
以言利擢中書右丞欲引為參知政事知懋不可以共
事亦辭不拜後懋果以罪誅遷同知浙東宣慰使司事
東陽賊楊震龍作亂鄉民或為賊應卒討平之朝廷以
江浙財計至重命為行省郎中及僧格當國屢欲援為
助固謝不就遷太平路逹嚕噶齊同時平南大臣如丞
相蒙固岱高興國公史弼河南王布琳濟達皆以兄禮事
之一時善辭命都哩黙色與阿里齊名行省凡有入奏
必命之往每至上前開陳是非得失披析解駮如指諸
<pb:KR4h0081_WYG_073-27b>
掌上嘉掌曰惟卿及阿里言事能稱朕意爾阿里後秉
鈞衡而都哩黙色官止廣西憲使卒哈喇巴哈倜儻有
節槩好義如嗜欲恤窮若姻戚恤危蹈難循國忘身兒
時父以斷事官治保定留之侍母鄂通氏居益都一日
忽作而歎曰幼而不學有不墮吾宗乎即趨父所自白
父竒之俾習輝和爾書及授語孟史鑑文字記誦精敏出
於天性李璮之亂鄂通氏挈季子圖嚕布哈辟地登萊
間音問隔絶號泣徹晝夜尋從薩竒蘇平亂山東卒購
<pb:KR4h0081_WYG_073-28a>
獲奉以歸人以為孝感所致薩竒蘇深加器重自謂才
具不及言於世祖召給宿衛嘗以王事至益都於四脚
山中置廣興商山二冶以勞授金符除商山鐵冶都提
舉未及代以職讓厥弟天兵南向饋運繁興被選為行
都漕運使帥諸翼兵萬五千人從事飛芻輓粟夜警晨
嚴軍資以濟南北混一與有功焉事平上封事大要言
親肺腑禮大臣以存國家之體興學校奬名節以勵天
下之士正名分嚴考課以定百官之法通泉幣却貢獻
<pb:KR4h0081_WYG_073-28b>
以厚生民之本又言江南新附宜昭舊族振滯賞懋力
穡通商㢮征薄入以撫馴其民不然恐尚煩宵旰之慮
廟堂多采用其言属漕米二十萬由邗溝逹于河舟覆
舟覆損十之一而又每斛視都斛為虧五十分斛之三
時阿哈瑪特秉政責償舟人哈喇巴哈伏闕抗言量之踦
嬴出於元降而水道之虞非人力有弗戒彼雖罄其家
不足以償若朝廷必不任虧損臣獨當其辜而已上命
勿治政柄者憤無所泄則詘公監寜海路後遷江西宣
<pb:KR4h0081_WYG_073-29a>
慰使未之官改除廣東轉運鹽使兼領諸蕃市舶時盗
梗鹽法陳良臣等扇東莞香山惠州負販之徒萬人撞
搪相和江西行省命與招討使達實密討捕之先驅斬
渠魁以訊馘告躬抵賊巢招誘餘黨復業仍條言鹽法
之不便者悉祛其害按察使托歡大為姦利劾奏罷之
羣盗歐南等僣王號偽丞相招討衆號十萬因圖上其
山川形勢及攻取之䇿三十餘條建言揃刈弗亟其勢
長聲生蔓延未巳遂與都元帥呼巴哩哈雅宣慰都元
<pb:KR4h0081_WYG_073-29b>
帥白佐萬戸王守信等分兵搤之功最諸將無何右丞
索多督兵征占城交趾素多其知勇属䕶餉道比至東
筦博囉二界中遇劇賊歐鐘等横絶石彎其鋒銳甚於
是忼慨語其下曰軍饟重事也望風退縮以誤國計吾
弗為也即身先士卒且戰且行矢竭馬創徒歩格闘踣
數十人勇氣益厲以衆寡不敵為所執賊欲奉之為主
罵曰吾方岳重臣肯從汝為逆耶正有死爾遂遇害于
中心岡時至元甲申二月之十九日也年三十有九是
<pb:KR4h0081_WYG_073-30a>
夕忽夢夫人竒塔特氏曰廣㓂之亂吾死矣言巳乗雲
而升夭矯如龍徑西北而去知事劉閏張德亦夢城門
有金榜哈喇巴哈衣金甲指麾其中謂吾死今治此煩
若二人為功曹翌日凶訃至俄而閏德相繼死時羣冦
未息官軍追捕邦人往往見其乗騅督戰或聞空中隐
隐金鼓聲咸驚異以為神繪像祠之生平將兵理財部
分明禁令嚴凡所施置後為法程敡厯中外以才幹稱
以死節著中朝罕儔也贈通議大夫戸部尚書上輕車
<pb:KR4h0081_WYG_073-30b>
都尉賜號守忠全節功臣諡曰忠愍竒塔特氏封高昌
郡太夫人盛年寡居貞操凛凛義方有嚴二子長曰偰
文質次曰越倫質文質甫十嵗刲股以愈母疾粤之人
士謂忠貞孝三節備于一家故相與繪為圖而傳觀之
既長名迹獵獵稱其家延祐初守廣德治法風聲為諸
郡最㑹朝廷經理江浙田糧行省以番陽官吏不稱職
委訊其事至則用法外意治貪猾吏為民害者闔郡稱
快改授通議大夫潭州路總管潭為大郡既至興利除
<pb:KR4h0081_WYG_073-31a>
害執法不阿當道嫉其軋巳者搆誣以罪事既白遷贑
州路總管尋佩金虎符同知廣西宣慰司事副都元帥
㑹栁州慶逺賔州猺民叛領兵數千進以䇿誘賊黨擒
其渠魁一十九龍半天等一十三人以歸賊衆望風奔
潰降者幾萬人復置屯田為守備計開通故道以絶其
負固之念省垣憲府交章論薦謂其有文武才略如古
良將遷正議大夫吉安路逹嚕噶齊中書嘗檄往廣西
海北審斷所至明决既而引年休致家于豫章東湖之
<pb:KR4h0081_WYG_073-31b>
上子五人曰偰玉立登延祐戊午第今翰林待制朝請
大夫兼國史院編修官曰偰直堅登泰定甲子第今承
務郎宿松縣逹嚕噶齊曰偰哲篤登延祐乙卯第今中
順大夫僉廣東道肅政亷訪司事曰偰朝吾登至治辛
酉第今承務郎同知濟州事曰偰列箎登至順庚午第
今從仕郎河南府路經厯越倫質早嵗警敏篤學無子
弟之過未仕而殁贈從仕郎山東東西道宣慰使司都
事一子曰善著登泰定丁卯第今承務郎天臨路同知
<pb:KR4h0081_WYG_073-32a>
湘潭州事文質嘗謂𤣥曰吾宗肇基偰輦今因以偰為
氏葢木本水源之意也且高曾以來勤瘁王家詡興大
業而俛仰陳迹非托之文字大懼湮没無以示來者謹
具世次履厯以請𤣥惟太史公論賛夷齊顔跖反覆致
意於天道報施葢甚惑焉每讀之輒廢書而歎以為古
今同一轍也及觀偰氏世磊砢相望勲節在國利澤在
民雖汗簡所書何以尚此諸季起家擢科如射命中異
時以涵演迤碩大顯融無落於其世識者已有以覘之
<pb:KR4h0081_WYG_073-32b>
則是溉根而食實售物而取償天之於偰氏獨昭昭不
&KR1135;如是異乎前所聞矣使造物報施每率是道天下有
不樂為善者哉又惟别生分類古之道也偰氏逺稽前
聞遡厥本始以垂方來綿延百世遂為中州著姓實自
今啓之厚之至也凡此皆予所嘉稱而樂道者敬最其
實為作家傳後之秉筆紬金匱石室之書者則或有徴
於斯文
　元文類巻

七十¶

<pb:KR4h0081_WYG_074-1a>
　元文類䟦
右國朝以來詩文七十巻右司都事趙郡蘇伯¶修父所
類也守誠在胄舘時見伯修手抄近世¶諸名公及當代
聞人逸士述作日無倦容積以¶嵗年今始克就編不以
㣲而逺者遂冺其實不¶以顯而崇者輒襮其善用心之
公溥也如是夫<md:KR4h0081_SBCK_071-1b>¶古者以言名家則有集傳其别而叙之
於史傳¶者非發明乎學術之説則關繫乎世道之文也¶
不然君子無取焉是則伯修豈無意而為之者¶乎伯修
<pb:KR4h0081_WYG_074-1b>
方以政事嚮用所集名臣事略及是書¶皆將刋布天下
天下之士得攬焉者孰不美¶國朝文物之盛嘉伯脩會
萃之勤矣伯修名天爵¶以國子高等生試貢入官力學
善文多知遼金¶故事亦有論著他書無所不闚予之敬
交也故¶題文類後元統三年三月三日太原王守誠書
