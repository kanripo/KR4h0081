# -*- mode: mandoku-view -*-
#+TITLE: 元文類
#+DATE: 2015-09-23 10:32:54
#+PROPERTY: JUAN 65

<md:KR4h0081_SBCK_064-24b>¶<md:KR4h0081_SBCK_065-1a>¶
<pb:KR4h0081_WYG_068-1a>
欽定四庫全書
　元文類巻六十五¶
　　　　　　　　　　　　元　蘇天爵　編
　神道碑¶
　　平章政事亷文正王神道碑　　　元明善¶
世

祖皇帝克肖天德充承帝命一天下而國環四¶海而
家時則有三五臣同德佐命恒陽王其烈烈¶者歟藴經
國之學展命世之才剛明正大清修峻¶潔所處而經權
<pb:KR4h0081_WYG_068-1b>
合所趨而事庸立西定秦隴東靖¶齊魯北安遼碣南撫
荆湖在中書六年大經大法¶大忠大直巍巍焉邁前王
之佐巖巖焉為後哲之¶師聖賢際㑹道義交孚豐功鉅
業光耀金石烏虖<md:KR4h0081_SBCK_065-1b>¶偉哉王姓亷氏諱希憲字善甫北庭
人考諱博囉¶哈雅從回鶻國主歸聖朝官至眞定順德
諸路宣¶慰使贈儀同三司大司徒追封魏國公諡孝懿
妣¶舒穆嚕氏追封魏國夫人司徒十三男子魏國之男¶曰
希閔正奉大夫蘄黃等路宣慰使次即王王生¶司徒拜
<pb:KR4h0081_WYG_068-2a>
亷訪使之命顧曰兒適承慶宜以官氏遂¶亷姓王自蚤
嵗已見偉度魏國延明師教之以經¶輒掇其要言試諸
行事年十九宿衛¶世祖王邸一日問王所懐何書對曰
孟子又問大¶指對曰陳王道明義利不忍一牛恩充四
海上善<md:KR4h0081_SBCK_065-2a>¶之嘗呼王亷孟子從征雲南師還留為京兆宣
撫¶使關中時為世祖分地西措隴蜀雜以羌戎號¶為獷
俗摧强破姦纎弱起植利頼所及無顧忌焉¶薦大儒許
公衡提舉儒學辟智仲可㕘綜府事扁¶所居堂曰止善
<pb:KR4h0081_WYG_068-2b>
公退即與諸儒講求事君立身大¶義評品古今人物是
非得失焚香鼓琴夜分乃息¶時戍車日駕邉需繹騷惟
以養民為本餉餽亦給¶有一大駔貸母錢予人徴子數
倍王曰嵗月雖久¶子止牟母後遂著為令詔儒而𨽻者
聽贖京兆諸¶豪不肯奉詔王悉良之或粗識字義者即予
錢使<md:KR4h0081_SBCK_065-2b>¶著儒版未幾宣撫司罷從世祖伐宋下鄂城命¶王
入籍府庫出率百餘儒生伏謁軍門上指庭¶實曰恣
汝所取王但取一墨因請軍士所俘儒生¶以官錢購之
<pb:KR4h0081_WYG_068-3a>
脫五百人𨽻憲宗崩於合州¶世祖班師王首陳大計曰
殿下太祖諸孫先帝¶母弟旗指六詔羣蠻耆定師今入
宋鄂城即下天¶道人心所嚮可識且收攬英賢政為今
日神器所¶屬非殿下而誰王奏曰聞劉太平和囉海復
至陜¶西琿塔哈騎兵四萬大駐六盤征南之師散屯秦¶
蜀太平挾才而姦素附額哷布格憚主威明紏惑<md:KR4h0081_SBCK_065-3a>¶羣情
據險致死殆將不利即命趙良弼假事往覘¶以報初憲
宗南征以季弟額哷布格留守至是¶發河朔民為兵將
<pb:KR4h0081_WYG_068-3b>
與上争王旋奏罷所發宗王塔¶齊爾東諸侯之長也上
欲好之難其所使王請¶行既嚮語及渡江王大稱慕上
之威德勞烈乃曰大¶王屬尊義重發言推戴誰敢不協
宗王悦從還奏¶所語上驚曰顧乃大事何爾輕脫對曰
臣書謂¶時然後言臣察其幾言入其誠爾趙良弼來奏
悉¶如王筭難猶未作也嵗庚申春上至開平諸王¶宗戚
咸㑹塔齊爾率先勸進王奏曰額哷布格挾<md:KR4h0081_SBCK_065-3b>¶居守之權
鬼奪其鑑或竊位號令至違從順逆立¶判若早承大統
<pb:KR4h0081_WYG_068-4a>
詔告天下彼或顧望我有辭矣機¶㑹之乗不容髪間上
良久曰吾意决矣翼日登¶大寳位建元中統王奏封高
麗世子倎為高麗國¶王還之其國奏遣郝經使宋詔宋
主息兵講好¶上麗關右難作命王宣撫陜西四川道劉
太平和¶囉海聞王當來急傳先入京兆王遲一日至宣
即¶位詔人情稍定遣使詔六盤琿塔哈殺所遣使馳¶詔
成都帥宻喇卜和卓青居帥濟達巴哈約劉太平¶和囉海
内應王得急報夜集僚屬議王曰今日之<md:KR4h0081_SBCK_065-4a>¶事吾請任之
<pb:KR4h0081_WYG_068-4b>
脫問專擅罪不若及乃遣萬戸劉哈¶瑪爾等掩捕太平等其
黨皆裹甲待約捕至闘而就縛¶罵太平後事遣萬户劉
哈瑪爾誅宻喇卜和卓總帥汪¶惟正誅濟達巴哈佩同僉總
帥汪惟良金虎符銀¶印將其兵進討惟良辭非朝命王
曰身承宻㫖君¶第了國事已馳奏矣予其軍銀萬五千
兩别發諸¶軍四千命巴崇將之戒巴崇曰君所將烏合
未經¶撫循六盤精兵慎勿輕闘鳴爾金鼓大將聲勢使¶
之不東吾事濟矣兩軍既行濬隍完城儲林聚糧¶為城
<pb:KR4h0081_WYG_068-5a>
守計赦至近郊王曰賊黨在獄是何可宥尸<md:KR4h0081_SBCK_065-4b>¶諸康衢然
後出迓王乃上奏曰停赦殺賊擅發諸¶軍專將惟良臣
罪當死謹籍家貲以竢嚴命¶上曰書生貴權政謂此也
詔曰朕委卿專制一方¶事當從權母滯文法坐失機宜
佩卿金虎符節制¶諸軍别降制書虎符授汪惟良巴崇
遣其子執二¶人來獻曰方受六盤重賞及械繫其黨五
十人乾¶州請誅之王曰琿塔哈西而不東吾知其無能
為¶也悉殺此曹徒攜衆心因其怖死釋罪籍力乃送¶二
<pb:KR4h0081_WYG_068-5b>
人于京師餘皆縱去面誨巴崇之子使曉其父¶果得此
軍之用巴崇振旅躡琿塔哈軍後阿拉克<md:KR4h0081_SBCK_065-5a>¶岱爾謂額哷布
格曰和琳師來與琿塔哈合于甘州¶朝議欲棄兩川退
保興元王上奏曰四川方寜糧¶餉巳足無故自廢成功
後悔為晚乃不棄兩川進¶拜中書右丞行秦蜀省事渾
覽兵既合遂東王師¶前驅不利既而汪師巴崇軍㑹諸
侯兵力戰獲阿¶拉克岱爾琿塔哈首梟之京兆市三日諸
軍退屯便¶地王上奏上曰大丈夫事也拜平章政事賜
<pb:KR4h0081_WYG_068-6a>
甲¶第一區王時年始三十奏四川降民散處山谷請¶禁
我軍毋虜掠違者罪及其帥諸販易生口者罪¶之由是
降者如歸獲知資州張炳震統制王政辭<md:KR4h0081_SBCK_065-5b>¶有老親王使
持書與宋四川制置使余玠俾知天¶命玠得書斂守疆
敢不敢妄動鞏昌帥上鎮戎州¶叛者四百人王但誅其
首惡五人餘悉原釋詔還¶朝入中書叅政商挺馳奏略
曰秦蜀重鎭非亷相¶不可詔歸王東川帥欽察誣閬州
降將楊大淵反¶王手書與大淵開誠撫慰大淵感泣軍
<pb:KR4h0081_WYG_068-6b>
府乃安瀘¶州降將劉整囚我叛人數百軍吏請誅以戒
王曰¶力屈而降豈其心哉奏而免之道整入覲手書宰¶
臣使整有所觀感恩浹其心當得死力王移書管¶安撫
程都統張敘州曰汝家今在成都令所司供<md:KR4h0081_SBCK_065-6a>¶億優厚無
他慮也聽程都統子鵬飛歸省於是恩¶及宋人矣詔括
京兆諸郡馬牛以濟河西王奏曰¶關中兵亂凋瘵巳極
嵗賦不充不堪此役奏入特¶復二年馬牛免括其年自
春渉夏大旱王歩禱終¶南其夕大雨司徒請朝奏曰臣
<pb:KR4h0081_WYG_068-7a>
子希憲誤蒙奬拔¶恩過其分且事多專制輒恐開後釁
上曰朕欲¶大用希憲久矣第以西南事重難於代者朕
自知¶之卿勿疑懼詔入中書平章事王以天下自任乃¶
振舉綱紀綜覈名實汰黜浮濫抑逐僥倖首議行¶遷轉
法會魏國薨王力行喪禮水不入口者三日<md:KR4h0081_SBCK_065-6b>¶每慟嘔血
毁瘠幾至滅性既葬藉草枕塊必於終¶制諸相往起未
至廬所聞其哭聲之哀不忍言而¶退為詔奪情至元改
元進榮禄大夫明年行省事¶山東省併州縣黜陟官吏
<pb:KR4h0081_WYG_068-7b>
承制行事東諸侯聳懼¶聽命其為民害者登與除之為
民利者登與興之¶凡兩閲月召還俄司徒薨力請終制
上不聽強¶起之墨衰即事自王居憂中書滯事十數上
曰¶其留希憲决之大都未及旬浹剖析如流事聞曰¶相
已得人朕復何憂車駕還幸左丞相史公天澤¶顧諸相
歎曰亷相方爾振理機要天下頼之我輩<md:KR4h0081_SBCK_065-7a>¶既回殆將沮
撓遷轉法行五品以上宣授六品以¶下敇授罷天下世
官諸路歳貢經明行脩長於吏¶治者各一人中貴人傳
<pb:KR4h0081_WYG_068-8a>
㫖朝堂云云王曰小臣預¶政此其漸也當中覆之覆奏
上扶中貴人阿哈瑪¶特領左右部俄其黨自相攻擊詔中
書鞠實王窮詰¶其罪奏杖阿哈瑪特罷其所領上諭王曰
吏弛法¶而貪民廢業而流工不給用財不贍費先朝甞
已¶戚矣自相卿等朕無此戚王對曰陛下聖猶堯舜¶臣
等未能以臯契之道贊輔治化以致雍熈慙對¶天顔今
日小康未足多也上因論及魏徴王對<md:KR4h0081_SBCK_065-7b>¶曰忠臣良臣何
代無之顧人主用與不用爾言者¶訟史丞相子姪布列
<pb:KR4h0081_WYG_068-8b>
中外威權太盛久將難制詔¶王罷丞相政事待鞠王奏
曰知天澤深者無踰¶陛下粤自潛藩多經任使將兵牧
民悉著治效以其¶可屬大任固使丞兹相位小人雖實
有言陛下察¶其心跡果有跋扈不臣者乎今信臣故臣
得預此¶㫖他日一人訟臣臣亦入於疑矣臣等承乏政
府¶上之疑信若是何敢自保天澤既罷亦當罷臣¶上曰
卿姑去明日召王曰昨思之天澤無對訟者¶有訟西川
帥竒徹罪者上勅中書急發使誅之<md:KR4h0081_SBCK_065-8a>¶明日王覆奏上怒
<pb:KR4h0081_WYG_068-9a>
曰尚爾遲回對曰竒徹大帥¶以一人之言被誅西川必
駭逮之至此與訟者庭¶對暴其罪於天下可也上曰其
遣能者按問既¶而無一實竒徹得免王奏議上前讜論
直陳無少¶回借上曰汝昔事朕王邸猶或容受為天子
臣¶乃爾木強邪王對曰王府事輕為天子論天下事¶一
或面從天下將受其害非不自愛也奏立御史¶臺諸道
設提刑按察司阿哈瑪特復總財利中沮其¶事有曰衆務
責成總府金穀任之運司按察撓亂¶何由集事王曰立
<pb:KR4h0081_WYG_068-9b>
臺察遵古制内察姦宄外糾貪<md:KR4h0081_SBCK_065-8b>¶汚肅清朝綱訪求民瘼
禆益國政無大此官如君¶所言必使羣邪舞法賄賂公
行事乃集邪其語遂¶塞鼐智宻鼎者甞用事先朝以告
者被執會詔釋¶大都囚上還告者復訴上怒召留相詰
之王取¶堂案視無所署補之入對顧堂吏曰脫天威不
測¶豈可幸無巳署而免王前對以奉詔上曰詔併¶釋鼐
智宻鼎邪王曰不釋鼐智宻鼎亦未甞有詔¶上愈怒曰
於汝書此當何罪王曰陛下以此為罪¶第當罷相遂罷
<pb:KR4h0081_WYG_068-10a>
至元七年也王杜門養德談經講¶道課試諸子然食頃
不忘朝廷一事便民則喜見<md:KR4h0081_SBCK_065-9a>¶顔間一令害人則戚不能
寐上甞問希憲家居¶何為左右以讀書對上曰讀書固
朕所教讀之¶不肯見用何多讀為阿哈瑪特讒曰日與妻
帑燕樂¶爾土上色變曰希憲清貧何從燕説右丞相安
圖¶奏王行省河西上曰河西諸王列地希憲執法¶於朕
意無所曲從豈聽宗王語者疾作上遣御¶醫三人診視
或言須沙糖作飲良時最艱得王弟¶求諸阿哈瑪特與之
<pb:KR4h0081_WYG_068-10b>
二斤且致宻意王推著地曰使¶此物果能活人吾終不
以姦人所遺愈疾也¶上聞特賜三斤先以嗣國王迪延格
爾行省鎭遼霫<md:KR4h0081_SBCK_065-9b>¶東人有言王疾稍愈上命王往肩輿入
辭朝廷大¶議朕將與之論決賜坐上曰昔在先朝卿先
事¶知幾毎慰朕以帝道及鄂渚班師婁述天命朕心¶不
忘丞相卿實當為顧自退託爾遼霫戸不數萬¶政以諸
王國壻分地所在居者行者聫絡旁午明¶者見往知來
察㣲燭著塔齊爾諸王素知卿能命¶卿往者當識此意
<pb:KR4h0081_WYG_068-11a>
王至北京問民所苦皆曰有西¶域人自稱駙馬營於城
外逮繫富家誣其祖父甞¶貸子錢訊之使償無所於訴
旦日持牒告王即遣¶吏逮駙馬者其人怒馬而來直入
省堂徑坐榻上<md:KR4h0081_SBCK_065-10a>¶王令曵下跪而詰之曰制無私獄汝何
人敢爾繫¶民其械繫之哀禱請命國王亦為之言稍寛
待對¶一夕㧞營遁去塔齊爾使者傳㫖國王立聽王坐¶
自如曰大臣無為諸王起也使者還語其王曰朝¶廷大
臣彼無違禮也詔國王歸國王獨行省事朝¶廷發寳鈔
<pb:KR4h0081_WYG_068-11b>
市馬六千五百王遣市東州盡所發鈔¶得羡馬千三百
王曰上之則類自衒其以馬依元¶直予他郡他郡馬不
入數害及其民終不忍分彼¶此也長公主及國壻入朝
總獵郊原發民牛車載¶其所獲徴求須索其費至鈔萬
五千貫王讌公主<md:KR4h0081_SBCK_065-10b>¶從者怨食不及王曰我天子宰相非
汝庖者國壻¶怒起立隨之曰駙馬縱獵原禽非國務也
費民財¶不貲我巳馳奏矣國壻愕然入語公主公主出
飲¶王酒曰從者煩民我不知也請出鈔數償民幸公¶止
<pb:KR4h0081_WYG_068-12a>
使者自後貴人過者皆不敢縱王師渡江下江¶州急召
王入朝㑹右丞阿爾哈雅下江陵圖其地¶形上之請曰
荆州西距梁益南控交廣據江淮上¶游誠為要地非朝
廷重臣開大府以鎮之未足綏¶新附來逺人上夜召王
賜坐曰荆南入我版籍彼¶新附者感恩忘苦未來者懐
化效順宋知我朝有<md:KR4h0081_SBCK_065-11a>¶臣如此亦足以降其心也南土濕
下於卿疾非宜¶今以大事託卿卿不辭賜卿以其入食
留者馬五¶十匹給從者王對曰臣每懼識度淺薄不能
<pb:KR4h0081_WYG_068-12b>
仰荷¶重寄何敢辭疾力請不受新賜詔荆湖行省承制¶
官三品以下刻印版授奏入制出王暑行至鎮戢¶諸軍母
擅離部闢城門勿譏往來弛燈火之禁通¶商販之塗館
傳曹潔邸舍相望弭虣止虐掩骼埋¶胔鬻弩者罪之殺
俘者坐之文武効力小大協心¶材者官之不間新故王
一以清簡自居安輯為務¶號令施惠如旱而雨谿巖耄
倪人與王對瀉滀水<md:KR4h0081_SBCK_065-11b>¶于江得田數百萬畝聽民耕佃
三年半征取沙市¶失收米二十萬斛足二歳用俄公安
<pb:KR4h0081_WYG_068-13a>
饑發之以振¶王曰民粗安以風教不可後也乃大興學
旦日親¶至挍官講授以倡他郡撤官屋以復竹林書院
予¶書萬四千巻學者日盛王既不納諸人䞇金見者¶輒
獻所俘男女王即受之聽其歸完歸者感德自¶稱亷民
云王或疾士民羣走僧寺道館為王祈福¶語及必&KR0725;手
叩齒祝曰願我公永長我人政化大¶行聲及四逺四播
田楊二氏負固不下遣使納欵¶重慶趙定應堅守耻降
遣使納欵王語二使曰歸<md:KR4h0081_SBCK_065-12a>¶語爾主速歸所隸以全民命
<pb:KR4h0081_WYG_068-13b>
我已馳奏天子詔安¶爾土矣奏上上曰國家不用兵得
地未之見也¶希憲坐致數千里外之堅城勁土其仁政
為何如¶也賜西域善藥高昌蒲桃酒寳慶武岡益陽安
化¶善化寜鄉諸城籍編民冐圍納欵王移文其省使¶安
全之鎮逺谿洞蠻酋以其樂工四十餘人重擇¶來至曰
願奏土風於天子之庭王曰而軰獨無父¶母妻子乎驅
廹而來豈其心哉且天子仁聖不重¶夷音皆泣拜而回
關譏得江陵人私書不敢發封¶樞宻臣發之上前其語
<pb:KR4h0081_WYG_068-14a>
曰歸附之初人無生意<md:KR4h0081_SBCK_065-12b>¶大元皇帝命亷相出鎭荆湖豈
惟人漸德化草木昆¶蟲咸彼澤矣上歎曰希憲不嗜殺
人故能至此¶王疾自劇僉樞宻院事董文忠奏曰江陵
濕熱奈¶希憲沈疴何上即召還荆南人聞王當去皆號¶
泣隨之擁所乗車不得行王慰喻再四乃拜哭而¶别大
者繪像建祠小者書版瞻禮王囊橐蕭然琴¶書自隨朝
于上都詔館於華嚴寺酒人饍夫日勅¶供餽王語太常
田忠良曰上都聖上龍飛國家根¶本近日火延龍岡居
<pb:KR4h0081_WYG_068-14b>
民常事無令雜學小生妄談風¶水感動上意未幾宰相
果與南士數軰廷辯遷<md:KR4h0081_SBCK_065-13a>¶都田奏王言上曰希憲大病念
亦及此邪南士¶之議遂寑詔徴名醫王仲明于揚州未
見行意士¶大夫責之曰君術固妙其能巳億兆人之疾
乎蒼¶生懸望亷公復相久矣能起亷公是惠及天下也¶
仲明乃止進其良劑能杖而起上喜召入曰聞¶卿比得
良醫日俟痊復王對曰醫持善藥治臣沈¶疾苟能戒謹
誠如聖諭稍爾肆情終將不療葢以¶醫諌也上曰卿從
<pb:KR4h0081_WYG_068-15a>
幾人對曰惟一弟扶贊¶上笑曰儒習不少變邪命近侍
舉御前白金賜王¶為兩五千勅中書賜鈔萬貫曰賞卿
清白也議立<md:KR4h0081_SBCK_065-13b>¶門下省上曰首官何稱曰侍中非希憲不
可遺¶近臣諭㫖曰鞍馬之任不以勞卿乗軒論道時至¶
治所必煩親奏肩輿以入王附奏曰臣疾何恤輸¶忠効
力生平深願皇太子方聽天下政遣人賜蒲¶桃酒諭王
曰上命公領門下省勿難羣小吾為公¶德阿哈瑪特不利
而止時營饍東宫工部官請曰牡¶丹名品惟相公宅乞
<pb:KR4h0081_WYG_068-15b>
移植數本太子知出公家矣¶王曰若出特命園雖先業
一無所靳我蚤事聖主¶備位宰相未甞曲丐恩幸方爾
病退顧以花求媚¶邪請者愧止十六年春詔復入中書
王稱疾篤<md:KR4h0081_SBCK_065-14a>¶一皇太子遣侍臣楊吉丁問疾因叩治道王
曰君天下¶者二道用君子則治用小人則亂臣病雖劇
委之¶於天所甚憂者大姦專柄羣邪蠭附誤國害民病¶
之大者殿下宜開聖意急為屏除不然日以沈痼¶不可
藥矣語聞深嘉重之上甞語王曰受戒國¶師因叅内典
<pb:KR4h0081_WYG_068-16a>
開益神智對曰臣幸䝉聖訓久受孔¶子戒矣上曰孔子
何戒曰臣也盡忠子也盡孝¶上頷之甞戒子恪恂曰丈
夫見義勇為禍福不足¶逆計又曰宰相須有力量未有
無力量能為賢相¶者天下苟無牽掣三代可復也又曰
稷契臯䕫伊<md:KR4h0081_SBCK_065-14b>¶傳周召便謂無及是自棄也又曰汝讀狄
梁公傳¶否梁公有大臣節乃為不肖子孫所墜汝軰當
深¶以為驚疾革曰吾疾不起矣兒惟多讀書以承父¶志
夜大星墜于正寢之後樂堂流光燭地久之方¶滅是夕
<pb:KR4h0081_WYG_068-16b>
王薨至元十七年十一月十九日也春秋五¶十越某日
葬于宛平之西原計聞天子痛悼士¶大夫走哭相弔天
下之知者無不嗟傷咸曰良相¶死矣吾復何望上每追
思之曰當諸王大㑹議¶決大事惟亷希憲能也夫人偉
吾氏先朝貴臣孟¶蘇速女也生一男曰孚正議大夫僉
遼陽行省事<md:KR4h0081_SBCK_065-15a>¶三女適監吉州路淑丹適監嘉興路撒里
蠻適同¶知雜造總管府事蠻資夫人完顔氏知中山府
事¶海撒女也寛明貞亮慈惠厚和與王德齊清規雅¶範
<pb:KR4h0081_WYG_068-17a>
有内助焉生五男曰恪通議大夫台州路總管¶恂榮禄
大夫中書平章政事忱同知沔陽府事恒¶資德大夫御
史中丞惇太中大夫西蜀四川道肅¶政亷訪使三女適
㕘知政事劉緯適安撫使李恭¶適管軍萬戸何德温成
宗皇帝制贈清忠粹德¶功臣太傳開府儀同三司追封
魏國公諡文正兩¶夫人追封魏國夫人仁宗皇帝制加
贈推忠佐<md:KR4h0081_SBCK_065-15b>¶理翊運功臣太師開府儀同三司上柱國追
封恒¶陽王仍諡文正兩夫人加封恒陽王夫人¶皇上既
<pb:KR4h0081_WYG_068-17b>
御宸極壹新庶政由御史中丞相恂平章¶敬遵家範克
奏父勣天子嘉之詔中書曰其命¶翰林學士明善製恂
父恒陽王碑文臣奉詔莊讀¶王之家傳次第而論曰丞
相淮安忠武王曰亷公¶宰相中眞宰相男子中眞男子
可謂名言然勲隆¶帝室澤被生民用舍合道安危一節
大人之事備¶矣臣再拜稽首銘墓神道其辭曰¶天祐大君
嶽降大臣君臣協慶𢎞濟斯民烈烈<md:KR4h0081_SBCK_065-16a>¶世祖如日亭午
照臨萬國暉光草土惟恒陽王¶帝命肅將如雲龍從膏
<pb:KR4h0081_WYG_068-18a>
澤滂滂左右聖皇大開明¶堂四朝寜侯奏功効良手援
羣溺措之安康手援¶衆焚濯濯清涼饑食之食寒衣之
衣汝無怖啼吾¶母而依汝或受傷吾爾藥治民曰相公
卒相¶天子母去廟朝我民是倚遼霫安化齊魯嗟痼天¶
有偏恩我不久公帝軫荆南撫養其堪恩浹威¶行坐嘯
府覃秦蜀士女跂踵引領公昔父我孰我¶之梗我父不
來疾也孰省稽德無矜考功無成巍¶乎元宰退然諸生
先天下憂後天下樂范得我心<md:KR4h0081_SBCK_065-16b>¶我非范學堯舜吾君䕫
<pb:KR4h0081_WYG_068-18b>
契在我時無留閡何之不¶可格君以道持身以義蹈中
絶利行與天契其生¶也順其死也安厥施未殫畢世永
歎尚在肖息鏡¶攷躋攀發其所蘊肆其所難功名成紀
奕葉襲祉¶帝厯萬年奮有亷氏上爵尊官醻其前勣孰
知¶帝德配天無極奉詔劖詩千祀昭垂慕者儀之肆¶其
齊而¶
　　河南行省左丞相高公神道碑　　元明善¶
公姓高氏諱興汝南人其先薊人逺祖青徙䝉城¶又徙
<pb:KR4h0081_WYG_068-19a>
隨之洪山父祖農隐公慷慨多大節不肯低<md:KR4h0081_SBCK_065-17a>¶心鉏耜氣
長出人上蚤嵗巳稱偉丈夫至元十二¶年從丞相淮安
忠武王伐宋渡江破瑞昌之烏石¶堡破張家砦破王家
砦陷南陵丞相以公功聞¶世祖皇帝詔公專將宋將張
濡殺我行人嚴忠濟¶等于獨松關丞相使公報濡再戰
斬呉杜李三總¶管及甲首萬級擒祝亮等四十二人破
溧陽録前¶最授懐逺大將軍管軍總管佩金牌戰銀墅
斬將¶三甲首級二千陷建平獲知縣事黄公濯破獨松
<pb:KR4h0081_WYG_068-19b>
關斬谷總制戰張濡武康禽濡復命十三年我師¶入宋
遣公征南下建德降郡守方回下婺州降郡<md:KR4h0081_SBCK_065-17b>¶通守劉甲
衢人畔七戰至破溪公孤軍戰敵七萬¶凡三月退屯建
德宣撫使梭都益師進戰蘭溪斬¶級三千首擒呉總制
唐知縣復&KR0276;州追擒郡守章¶焴等十九人戰衢城下斬
首五百戰赤山斬呉監¶軍其軍潰戰陳家山圍二日斬甲
首七千級戰江¶山斬三千首擒五百人僇於衢門獻
大將魏福興¶七人於行省追趙秀王十日夜及於福安
<pb:KR4h0081_WYG_068-20a>
趙秀王¶陳三萬人水南我師奪橋奮擊斬觀察使李世
逹¶等三千級擒趙秀王與擇小王二裨將二獲印五¶馬
五百下興化宋㕘政陳文龍降降制置使印德<md:KR4h0081_SBCK_065-18a>¶傅等百
四十八人軍三千水手七千餘人得海船¶七十八艘十
四年旋師鎮婺遷鎮國上將軍管軍¶萬戸佩金虎符俄
加衢婺州招討使閩人叛行省¶檄公討之公請以䝉固
岱為都帥東陽賊張九强¶和尚殺我宣慰使陳祜公進
斬賊首千擒張九和¶尚䝉固岱至是揚州平福建漳三
<pb:KR4h0081_WYG_068-20b>
州破敏陽等賊¶砦十戰賊福成砦屠萬人公留鎭閩宋
故將黄華¶以四萬人畔公降之宋故將高日新從閩畔
邵武¶公討降之十五年兼右副都元帥召公入朝從諸¶
挍三百餘人詔高元帥及其從列布伯上布伯亦<md:KR4h0081_SBCK_065-18b>¶大將
也侍宴大明殿公奏曰臣部五百人露元袒¶臂奮刃死
敵勞烈如右乞陛下官之詔曰卿自定¶其秩頒宣勅金
虎符金銀牌鞍馬衣服弓矢各有¶差公遷輔國上將軍
浙東道宣慰使賜西錦服鞍¶轡討降海賊顧招討處州
<pb:KR4h0081_WYG_068-21a>
賊富大王反公戰三十¶擒富大王等破斬賊無算又平
王南尉賊漳州賊¶起别將討二年不下詔公福建等處
征蠻右副都¶元帥賊據高安砦公身攻砦西北中弩矢
五破砦¶斬渠賊黄總管得首二萬平凡七日賊陳弔眼
聚¶衆十萬據五千餘砦公進破十五砦陳弔眼隘險<md:KR4h0081_SBCK_065-19a>¶公
歩與賊角一日賊不支弔眼手殺妻子潛遁獲¶馬五百
明日弔眼塞千璧嶺拒我公誘弔眼釋兵¶靣語弔眼下
至山半公上與語遽接其手掣下弔¶眼及擒賊二十四
<pb:KR4h0081_WYG_068-21b>
人俱戮以徇餘黨悉平十九年¶有詔入朝賜銀五百兩
寳鈔二千五百貫西錦服¶鞍轡弓矢休所將軍一年廿
年改宣慰浙西道建¶寜賊黄華反有衆十萬燒信州南門
公統兵戰賊¶鉛山獲八十人戰賊分水嶺取嘉禾賊攻
建寜急¶公巻甲趍之㑹福建之師與賊戰獲賊渠葉
都統¶梁都統等黄華走江山洞公追之赤巖黄華嚴陳<md:KR4h0081_SBCK_065-19b>¶鏖半日華敗走走乂火死擒華二弟及其妻子廿¶一年
改宣慰淮東道廿二年召北闕勅副雪滴斤¶征緬公辭
<pb:KR4h0081_WYG_068-22a>
曰臣不敢受死母老子幼無他兼侍願¶盡母年惟陛下
所使上允其誠廿三年遷階奉國¶江淮行省㕘知政事
平婺州賊施再十改宣慰浙¶東道朝廿四年改行中書
省為尚書行省復㕘政¶丁太夫人憂廬于汝寜墓側行
省請討浙東賊林¶洪平之又討獲賊桞分司廿七年處
州賊詹老鷂¶三萬温州賊林雄四萬偽立樞密都督府
改年刻¶印公潛由青田險至葉山追及賊賊陳而待戰
擒<md:KR4h0081_SBCK_065-20a>¶詹老鷂林雄等二百餘賊斬獲不㑹徽州賊起討¶四
<pb:KR4h0081_WYG_068-22b>
月不下公進師何秧砦擒汪大王等七十餘人¶斬之軍
至淳安召父老諭之曰吾麾吾旗賊良一¶碎爾民能擒
送賊者賞爾如良民驩去縛七百賊¶來㑹賊財物與縣
代民今年夏税廿八年罷福建¶省進階驃騎㕘政行福
建道宣慰使拯荒殘理寃¶滯安反側撫良愿閩人大和
鉤考省庫隐官錢五¶十萬貫倉盗糧數萬石諭降漳州
賊歐狗詔公入¶朝遷金吾左丞行江西省二十九年奏
復立福建¶行省改資德大夫福建右丞奏罷福建鹽運
<pb:KR4h0081_WYG_068-23a>
司海<md:KR4h0081_SBCK_065-20b>¶船萬戸府鐵冶提舉司爪哇黥我行人孟琪詔以¶
公及史弼為平章帥師討其罪置福建平海行中¶書省
隸左右都元帥府二征行上萬戸府四發兵¶七千賜公
玉帶西錦服甲胄弓矢鞍轡大都良田¶千畝進階榮禄
諭公曹彬不殺降事以三十年正月¶一日浮海二月十
三日抵爪哇界史弼將水軍公¶將歩軍期集八節澗王
土罕畢闍耶舉國將遣其¶相來言葛郎王合只葛當帥
數萬衆奪我要地公¶救之進軍二道殺數百人賊潰及
<pb:KR4h0081_WYG_068-23b>
西來賊戰戰至¶暮賊敗公虞爪哇葛郎合遂伐其謀合
只葛當陳<md:KR4h0081_SBCK_065-21a>¶兵十萬公督戰自旦至午賊退史弼軍繼至
擁賊¶入水死數萬斬首五千合只葛當乃始降遣使招¶
旁小國公帥千人深入盧葛郎王次子燒其宦比¶還史
弼已縱土罕畢闍耶歸國遂畔去誅合只葛¶當及其子
載二國諸寳及旁四小國臣師還十一¶月一日獻俘紫
檀殿賜公黄金五十兩罪縱土罕¶畢闍耶者是役㣲公
師幾不反成宗登極改福¶建行省平章賜玉帶號抜都
<pb:KR4h0081_WYG_068-24a>
魯夏言冠軍也大德¶三年以誣告者入對事白誅誣告
者改江浙平章¶八年授樞宻副使十年進同知皆兼平
章改河南<md:KR4h0081_SBCK_065-21b>¶行省平章武宗登極召赴闕廷賜成宗御服¶
遷銀青榮禄大夫左丞相商議河南省事在至大¶元年
至是兵廿四制賜世祖御服夫人金紋幣¶今上賜銀及
&KR0129;材皇慶二年九月廿日薨于大梁¶之路寢訃聞詔若
曰抒忠竭力國之寳臣也其令¶汴省臣加禮以塟某月
日塟神符之史湖里春秋¶六十有九延祐三年三月制
<pb:KR4h0081_WYG_068-24b>
贈推忠效順佐理功¶臣太師開府儀同三司上柱國追
封梁國公諡武¶定夫人某氏子某某官集賢大學士李
某奉勅命¶臣明善為公撰次墓神道碑文臣惟高梁公
始提<md:KR4h0081_SBCK_065-22a>¶孤軍為國出死力百戰以成功名何其壯哉由一¶
挍拜官至丞相贈太師封大國錫上諡國家之於¶功臣
亦云厚矣建戲桴鼓萬人土靡而官極品壽¶七十子男
數人斯又何耶葢世祖方夷大患致¶天下於泰定非假
手雄傑奚有今日之隆而公也¶有功王室固大有德在
<pb:KR4h0081_WYG_068-25a>
民潛施於不識不知之地¶者亦多矣雖然公之建立烈
烈若此繼之而起益¶震益顯者端在諸公子也臣謹獻
文曰¶天命聖元帝臨天下¶太祖辟國劗金滅夏世祖一
統乃屋宋社維此<md:KR4h0081_SBCK_065-22b>¶宋孱元戎是禡帝曰丞相汝師渡江
凡爾征夫¶母戕我降糾糾梁公孰敢嬰鋒按劒愕睨萬
夫失¶雄如虎如龍騰奮雷風無強不破無堅不攻既虜¶
元王丞相還朝羣盗驩跳執戈炰烋首䑕林莽乗¶暗發
髇朝斬千聱暮集萬呶晝栖巖巢夜出民騷¶凡二十年
<pb:KR4h0081_WYG_068-25b>
有伐斯鼛陋彼海邦汗漫天地奉辭伐¶罪颿進王師兩
主就執孰縱其一既縱乃畔投兵¶穴竄載厥妃兒珍怪陸
離歸獻赤墀帝曰噫嘻¶逭厥罪魁汝賞彼笞梁公承聖
百戰百勝勲在宗¶稷著于國令既蕃既宣樞機是權端
揆之垣致理<md:KR4h0081_SBCK_065-23a>¶平平爵以功遷人由正賢多壽而安多子
而官歸¶寃路寢而德不寫天實相之相夫人者史湖有
石¶勒此詩雅維範維垂流輝朝野武子之承文孫之¶繩
奕世重昇何可紀齡
<pb:KR4h0081_WYG_068-26a>
　　槀城令董府君神道碑　　　　元明善¶
槀城董氏自太傅壽國忠烈公顯忠烈奮田間有¶佐命
勲復與金人戰死冡子金紫光禄大夫平章¶政事忠獻
公輔¶世祖皇帝平六詔闢江漢竟滅宋一四海為國元¶
臣然忠烈死事時九子皆少忠獻年十六事母李<md:KR4h0081_SBCK_065-23b>¶壽國
夫人夫人持家既有法忠獻復善教育諸弟¶俄上命忠
獻令鄉縣縣大治號為神君數年去從¶世祖軍久之上
復以君嗣令實佩黄金符盡蹈前¶蹟益勵清敏乃求政
<pb:KR4h0081_WYG_068-26b>
要賢良者使在官悉逐諸剟¶削民者振德孤弱勸率耕
蠶而均賦役時禁網尚¶漏官者未禄苞苴一絶豪不得
曲法於貨訟罔不¶平民自以不訟乃脩孔子廟廣黌舍
招名儒躬行¶舍菜禮執經問道以先諸生醫䆒經脉吏
明法律¶亦命相師凡五年民土著盗賊屏息物阜家給
俗¶厚而人能里巷肅然至相戒曰母過過必令知迨<md:KR4h0081_SBCK_065-24a>¶今
槀城人或譙為縣者輒曰汝吾董君耶君諱文¶正字彦
正忠烈第四子剛毅莊栗簡言笑通經史¶法律初忠獻
<pb:KR4h0081_WYG_068-27a>
及季弟大司徒忠貞公去事¶世祖次兄少保忠穆公亦
在朝俱有仰於家而家¶食者餘百口待繭而衣指苗以
飯君倡勤昭儉始¶卒不替内則養生祀死之合禮外則
中表賓問之¶中度奉上接下一敬一愛藹乎其睦也又
好施而¶甚仁里間或貧不自立每隂濟其棘不使之知
恩¶所來㣲至僮病必手予粥藥或止之曰不忍以其¶賤
違吾愛心及棄官浮沈里社任真適意親賓過<md:KR4h0081_SBCK_065-24b>¶從尊酒
相勞家門日以烜赫已獨恬然不見諸辭¶色至元十三
<pb:KR4h0081_WYG_068-27b>
年嵗在丙子五月十日以疾終享年¶五十有二其年七
月十有六日葬于九門之北原¶君娶楊氏槀城丞沂之
季女賢而克配相君子以¶成又二年之六月七日卒多
君壽一年合葬子男¶士表從忠獻下江南有戰多其最
者宋將張世傑¶陳大軍焦山下致死於我忠獻為元帥
將戰分而¶請先忠獻閔其無兄弟不許固請乃許父子
果大¶㨗䇿勲累遷鄧州新軍萬戸改淮東屯田軍萬戸¶
佩金虎符階至定逺大將軍女適同知真州路總<md:KR4h0081_SBCK_065-25a>¶管府
<pb:KR4h0081_WYG_068-28a>
事蕭允功孫男守義嗣屯田萬戸曾孫男鉤¶釗昔者君
之哀聞于忠獻忠獻方留鎭宋都哭之¶慟左右曰公慟
傷柰國事何忠獻收淚曰身及諸¶弟子出理皇家委百
口是弟弟勞苦三二十年吾¶無内顧今而後永負之矣
復大哭夫一門四世若¶相若將先輔累朝清忠純孝昭
耀天下世之談者¶必首董氏趙人張世昌先生之狀曰
君範家類柳¶公綽馭吏類包希仁潔已類呉處黙若君
者國家¶得而大用之未必不與兄弟並輝齊烈此墓碑
<pb:KR4h0081_WYG_068-28b>
之¶待表與信辭也雖然藴德深者其發必大以逺子<md:KR4h0081_SBCK_065-25b>¶將
孫將克𢎞世業而孫也器宏而才良葢大者哉¶明善於
董氏為門生宜為表君之辭辭曰¶抑抑董君憲憲令人
巍巍閈閎赫赫父晜佩黃金¶符來吏鄉縣民亦有謡來
適我願匪鑑而明匪氷¶而清民斯懐之播逺頌聲於戲
君子胡器之盈而¶敦而璉清廟是承大厦棟楹杞梓乃
勝列㦸差差¶朱户輝星高牙虎節鑾和至止惟晜弟之
榮惟章¶服之華何必在身而起歆嗟嘅彼厚壤九門北
<pb:KR4h0081_WYG_068-29a>
原¶下有九泉孰急斯賢嘅彼昊天羽者翬聫瑞若皇¶鸞
孰靳高鶱人貴乎德德大人大人而弗逹德也<md:KR4h0081_SBCK_065-26a>¶奚害銘
以揭隐昭示來代尚萬斯年無泐攸載¶
　　集賢直學士文君神道碑　　　　元明善¶
宋死節臣少保右丞相兼樞密使信國公姓文氏¶嗣子
曰集賢直學士奉訓大夫諱陞字遜志本¶皇朝嘉議大
夫同知廣西道宣慰司事信公之弟諱¶璧之仲子信公
二子蚤亡初就死時過先太師墓¶告而使之後皇慶二
<pb:KR4h0081_WYG_068-29b>
年青龍癸丑春代天子祀淮¶濟二凟中南二嶽及南海
六月二十有五日至贑¶以疾卒得春秋四十有六卒不
一月有以聞至京¶師者其友𤣥德眞人呉全節翰林侍
講學士元明<md:KR4h0081_SBCK_065-26b>¶善哭之曰審耶傳者妄耶曰或審矣君雅
病熱不¶貫於馳而驛道萬里六月歴嶺海間審矣雖然
君¶生也無慊而死也又無憾惟書之于墓石者我與¶子
知之子當秉筆又再月孤富果走人奉狀託𤣥¶德問銘
于明善烏乎審矣忍銘予亡友耶是良友¶可不與銘耶
<pb:KR4h0081_WYG_068-30a>
狀曰文氏自成都遷廬陵七世祖炳¶然居郡之永和六
世祖正中居富川五世祖利民¶高祖安世曾祖時用祖
儀用子信公貴贈太師祖¶妣曽氏齊魏國太夫人昔信
公囚中與君書曰吾¶死吾節矣汝能世吾詩書眞足後
者公喪歸君廬<md:KR4h0081_SBCK_065-27a>¶墓側毁瘠幾不起信公家被失夫人歐
陽氏後有¶傳其猶在北方者君泣誓曰父骨既復于土
母生¶而不得養我則非子跡交海内猶將求之况有徴¶
敢憚逺行行不母得吾必不歸凡五年得之平章¶康里
<pb:KR4h0081_WYG_068-30b>
文貞公道德威望一代士得接納者為榮¶甚延君至府
公卿大夫滿席公曰宋養士三百餘¶年死國之昭昭者
文丞相一人斯其子也坐于客¶右謂君曰予賢乃公良
願見子吾請見子于朝君¶對曰得母歸養恩寛天地是
非志也衆咸曰臣者¶有其父之忠子者有其子之孝美
哉乎文氏既歸<md:KR4h0081_SBCK_065-27b>¶二年歐陽夫人卒卿之合禮今上之初徴
求儒¶士不限官級近臣以君聞勅江西省臣禮遣乗
傳¶入朝見光天官執石本九經奏書一通其略曰臣¶陞
<pb:KR4h0081_WYG_068-31a>
徒以先父之故辱降特命召臣臣愚無一足用¶不敢遣
謹待罪闕下然臣聞帝王之道布在方冊¶方冊之要無
先九經臣輒獻九經伏望陛下采其¶所載資輔聖祖神
宗之法嘉惠天下萬世上説¶受其所獻藏之秘書命中
書頒制于今官明年從¶幸上都詔若曰尚書帝者寳範
臣軌粲然譯為國¶語朕便於觀覽兼使國人習讀今以
命汝集賢學<md:KR4h0081_SBCK_065-28a>¶士某次明善及君是年集賢院臣奏建京
師孔子¶廟碑増國子員免天下儒士徭役君實贊之君
<pb:KR4h0081_WYG_068-31b>
取¶徐氏故宋兵部侍郎卿孫之女子男三人長即富¶也次
曰實曰宖女六人長適胡孝友次適徐鎰餘¶在室富以
某年月日塟君於某山某原禮也銘曰¶肅穆爾門道諧
聖君何二三年忽焉以泯天耶¶果人天孰疏親暫而其
䫇莊而謙謙孰本以亷不¶來忌嫌翼翼子服如不我克
昔也天民無戾天德¶今也常臣允由帝則彼不逹人小
中闚暇甞試大¶觀萬物皆蹔存者奚哀遊者奚憾鬰
乎藪澤萃乎<md:KR4h0081_SBCK_065-28b>¶巒峰違諸不利惟古之叢藏君其中福及
<pb:KR4h0081_WYG_068-32a>
爾宗我¶詩在石石與山崇山有時夷不磨顯詩¶
　
　
　
　
　
　
　
<pb:KR4h0081_WYG_068-32b>
　
　
　
　
　
　
　
　元文類巻六十五
