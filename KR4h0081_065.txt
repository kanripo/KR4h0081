# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:21.626535
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 65
#+PROPERTY: FILE SB04n0204-065國朝文類-卷第六十五.
<pb:KR4h0081_SBCK_065-1a>¶
國朝文𩔖卷第六十五¶
神道碑¶
　　平章政事廉文正王神道碑　元明善¶
丗祖皇帝克肖天徳克承帝命一天下而國環四¶
海而家時則有三五臣同徳佐命恒陽王其烈烈¶
者歟藴經國之學展命丗之才剛明正大清脩峻¶
潔所處而經權合所趨而事庸立西定秦隴東靖¶
齊魯北安遼碣南撫荆湖在中書六年大經大法¶
大忠大直巍巍焉邁前王之佐巖巖焉爲後&KR0530;之¶
師聖賢際㑹道義交孚豐功鉅業光耀金石烏虖¶
<pb:KR4h0081_SBCK_065-1b>¶
偉哉王姓廉氏諱希憲字善甫北庭人考諱布魯¶
凱雅從回鶻國主歸聖朝官至眞定順徳諸路宣¶
慰使贈儀同三司大司徒追封魏國公謚孝懿妣¶
石抹氏追封魏國夫人司徒十三男子魏國之男¶
曰希閔正奉大夫蘄黃等路宣慰使次即王王生¶
司徒拜廉訪使之命顧曰兒適承慶宜以官氏遂¶
廉姓王自蚤歳巳見偉度魏國延明師教之以經¶
輙掇其要言試諸行事年十九𪧐衞¶
丗祖王邸一日問王所懐何書對曰孟子又問大¶
指對曰陳王道明義利不忍一牛恩充四海　上善¶
<pb:KR4h0081_SBCK_065-2a>¶
之甞呼王廉孟子從征雲南師還畱爲亰兆宣撫¶
使𨵿中時爲　丗祖分地西措隴蜀雜以羌戎號¶
爲獷俗摧强破姦纎弱起植利頼所及無顧忌焉¶
薦大儒許公衡提舉儒學辟智仲可參綜府事扁¶
所居堂曰止善公退即與諸儒講求事君立身大¶
義評品古今人物是非得失焚香鼓琴夜分乃息¶
時戎車日駕邊需繹騷惟以養民爲本餉餽亦給¶
有一大駔貸母錢予人徴子數倍王曰歳月雖乆¶
子止侔母後遂著爲令詔儒而𨽻者聽贖京兆諸¶
豪不肯奉詔王悉良之或粗識字義者即予錢使¶
<pb:KR4h0081_SBCK_065-2b>¶
著儒版未㡬宣撫司罷從　丗祖伐宋下鄂城命¶
王入籍府庫出率百餘儒生伏謁軍門　上指庭¶
實曰恣汝所取王但取一墨因請軍士所俘儒生¶
以官錢購之脫五百人𨽻　憲宗崩於合州¶
丗祖班師王首陳大計曰殿下　太祖諸孫　先帝¶
母弟旗指六詔群蠻耆定師今入宋鄂城即下天¶
道人心所嚮可識且收&KR0259;英賢政爲今日神器所¶
属非殿下而誰王奏曰聞劉太平霍魯海復至陜¶
西渾都海&KR0016;兵四萬大駐六盤征南之師散屯秦¶
蜀太平挾才而姦素附阿里勃哥憚主烕明紏惑¶
<pb:KR4h0081_SBCK_065-3a>¶
群情㨿險致死殆將不利即命趙良弼假事徃覘¶
以報初　憲宗南征以季弟阿里勃哥畱守至是¶
發河朔民爲兵將與上爭王旋奏罷所發宗王塔¶
察兒東諸侯之長也　上欲好之難其所使王請¶
行既饗語及渡江王大稱　上之威德勞烈乃曰大¶
王屬尊義重發言推戴誰敢不恊宗王恱從還奏¶
所語　上驚曰顧乃大事何爾輕脫對曰臣書謂¶
時然後言臣察其㡬言入其誠爾趙良弼來奏悉¶
如王筭難猶未作也歳庚申春　上至開平諸王¶
宗戚咸㑹塔察兒率先勸進王奏曰阿里勃哥挾¶
<pb:KR4h0081_SBCK_065-3b>¶
居守之權&KR0017;奪其鑑或竊位號令至違從順逆立¶
判若早承大統詔告天下彼或顧望我有辭矣機¶
㑹之乗不容髮間　上良乆曰吾意決矣翼日登¶
大寶位建元中統王奏封髙麗丗子倎爲髙麗國¶
王還之其國奏遣郝經使宋詔宋主息兵講好¶
上慮𨵿右難作命王宣撫陜西四川道劉太平霍¶
魯海聞王當來急傳先入京兆王遲二日至宣即¶
位詔人情稍定遣使詔六盤渾都海殺所遣使馳¶
召成都帥宻里霍者青居帥乞台不花約劉太平¶
霍都海内應王得急報夜集僚屬議王曰今日之¶
<pb:KR4h0081_SBCK_065-4a>¶
事吾請任之脫問專擅罪不若及乃遣萬户劉黑¶
馬等掩捕劉霍其黨皆衷甲待約捕至𨷖而就縛¶
罵太平後事遣萬户劉黒馬誅宻里霍者緫帥汪¶
惟正誅乞台不花佩同僉緫帥汪惟良金虎符銀¶
印將其兵進討惟良辭非朝命王曰身承宻㫖君¶
第了國事巳馳奏矣予其軍銀萬五千兩别發諸¶
軍四千命八椿將之戒八椿曰君所將烏合未經¶
撫循六盤精兵愼勿輕𨷖鳴爾金鼓大張聲𫝑使¶
之不東吾事濟矣兩軍既行濬隍完城儲材聚糧¶
爲城守計赦至近郊王曰劉霍在獄是何可宥尸¶
<pb:KR4h0081_SBCK_065-4b>¶
諸康衢然後出迓王乃上奏曰停赦殺賊擅發諸¶
軍專將惟良臣罪當死謹籍家貲以竢嚴命¶
上曰書生貴權政謂此也詔曰朕委卿專制一方¶
事當從權毋滯文法坐失機冝佩卿金虎符節制¶
諸軍别降制書虎符授汪惟良八椿遣其子執一¶
人來獻曰方受六盤重賞及械繫其黨五十人乾¶
州請誅之王曰渾都海西而不東吾知其無能爲¶
也悉殺此曹徒携衆心因其怖死釋罪籍力乃送¶
二人于京師餘皆縱去面誨八椿之子使曉其父¶
果得此軍之用八椿振旅躡渾都海軍後阿覽答¶
<pb:KR4h0081_SBCK_065-5a>¶
兒爲阿里勃哥曰和林師來與渾都海合于甘州¶
朝議欲棄兩川退保興元王上奏曰四川方寧糧¶
餉已足無故自廢成功後悔爲晚乃不棄兩川進¶
拜中書右丞行秦蜀省事渾覽兵既合遂東王師¶
前驅不利既而汪帥八椿軍㑹諸侯兵力戰𫉬阿¶
覽荅兒渾都海首梟之京兆市三日諸軍退屯便¶
地王上奏　上曰大丈夫事也拜平章政事賜甲¶
第一區王時年始三十奏四川降民散處山谷請¶
禁我軍毋虜掠違者罪及其帥諸敗易生口者罪¶
之由是降者如歸𫉬知資州張炳震統制王政辭¶
<pb:KR4h0081_SBCK_065-5b>¶
有老親王使持書與宋四川制置使余玠俾知天¶
命玠得書歛守疆界不敢妄動鞏昌帥上鎭戎州¶
叛者四百人王但誅其首惡五人餘悉原𥼶詔還¶
朝入中書參政商挺馳奏略曰秦蜀重鎭非廉相¶
不可詔歸王東川帥欽察誣閬州降將楊大淵反¶
王手書與大淵開誠撫慰大淵感泣軍府乃安瀘¶
州降將劉整囚我叛人數百軍吏請誅以戒王曰¶
力屈而降豈其心哉奏而免之導整入覲手書宰¶
臣使整有所觀感恩浹其心當得死力王移書管¶
安撫程都綂張叙州曰汝家今在成都令所可供¶
<pb:KR4h0081_SBCK_065-6a>¶
億優厚無他慮也聽程都綂子鵬飛歸省於是恩¶
及宋人矣詔括京兆諸郡馬牛以濟河西王奏曰¶
𨵿中兵亂凋瘵已極&KR0010;賦不充尚堪此役奏入特¶
復二年馬牛免括其年自春渉夏大旱王歩禱終¶
南其夕大兩司徒請朝奏曰臣子希憲誤蒙&KR0324;拔¶
恩過其分且事多專制輙恐開後釁上曰朕欲¶
大用希憲乆矣第以西南事重難於代者朕自知¶
之卿勿疑懼詔入中書平章事王以天下自任乃¶
振舉綱紀綜覈名實汰黜浮濫抑逐僥倖首議行¶
遷轉法㑹魏國薨王力行䘮禮氷不入口者三日¶
<pb:KR4h0081_SBCK_065-6b>¶
每慟嘔血毀瘠㡬至滅性既塟籍草枕塊必於終¶
制諸相徃起未至廬所聞其哭聲之哀不忍言而¶
退爲詔奪情至元改元進榮禄大夫明年行省事¶
山東省併州縣黜陟官吏承制行事東諸侯聳懼¶
聽命其爲民害者登與除之爲民利者登與興之¶
凢兩閱月召還俄司徒薨力請終制　上不聽強¶
起之墨衰即事自王居憂中書滯事千數　上曰¶
其畱希憲決之大都未及旬浹剖析如流事聞曰¶
相巳得人朕復何憂車駕還幸左丞相史公天澤¶
顧諸相歎曰廉相方爾振理機要天下頼之我輩¶
<pb:KR4h0081_SBCK_065-7a>¶
既回殆將沮撓遷轉法行五品以上宣授六品以¶
下敕授罷天下丗官諸路歳貢經明行修長於吏¶
治者各一人中貴人傳㫖朝堂云云王曰小臣預¶
政此其漸也當中覆之覆奏上抶中貴人阿合馬¶
領左右部俄其黨自相攻擊詔中書鞠實王窮詰¶
其罪奏杖阿合馬罷其所領　上諭王曰吏弛法¶
而貪民廢業而流工不給用財不贍費先朝甞已¶
戚矣自相卿等朕無此戚王對曰陛下聖猶堯舜¶
臣等未能以臯契之道賛輔治化以致雍熈慙對¶
天顔今日小康未足多也　上因論及魏徴王對¶
<pb:KR4h0081_SBCK_065-7b>¶
曰忠臣良臣何代無之顧人主用與不用爾言者¶
訟史丞相子姪布列中外威權太盛乆將難制詔¶
王罷丞相政事待鞠王奏曰知天澤深者無踰¶
陛下粤自潜藩多經任使將兵牧民悉著治效以其¶
可屬大任固使丞兹相位小人雖實有言陛下察¶
其心跡果有跋扈不臣者乎今信臣故臣得預此¶
㫖他日一人訟臣臣亦入於疑矣臣等承乏政府¶
上之疑信若是何敢自保天澤既罷亦當罷臣¶
上曰卿姑去明日召王曰昨思之天澤無對訟者¶
有訟西川帥欽察罪者　上勅中書急發使誅之¶
<pb:KR4h0081_SBCK_065-8a>¶
明日王覆奏　上怒曰尚爾遲回對曰欽察大帥¶
以一人之言&KR0013;誅西川必駭逮之至此與訟者庭¶
對暴其罪於天下可也　上曰其遣能者按問既¶
而無一實欽察得免王奏議上前讜論直陳無少¶
回借　上曰汝昔事朕王邸猶或容受爲天子臣¶
乃爾木强邪王對曰王府事輕爲天子論天下事¶
一或靣從天下將受其害非不自愛也奏立御史¶
臺諸道設提刑按察司阿合馬復緫財利中沮其¶
事有曰衆務責成緫府金穀任之運司按察撓亂¶
何由集事王曰立臺察遵古制内察姦宄外紏貪¶
<pb:KR4h0081_SBCK_065-8b>¶
汚肅清朝綱訪求民瘼禆益國政無大此官如君¶
所言必使群邪舞法賄賂公行事乃集邪其語遂¶
塞匿賛馬丁者甞用事先朝以告者&KR0013;執㑹詔𥼶¶
大都囚上還告者復訴　上怒召畱相詰之王取¶
堂案視無所署補之入對顧堂吏曰脫天威不測¶
豈可幸無已署而免王前對以奉詔　上曰詔併¶
釋匿賛馬丁邪王曰不釋匿賛馬丁亦未甞有詔¶
上愈怒曰於汝書此當何罪王曰陛下以此爲罪¶
第當罷相遂罷至元七年也王杜門養德談經講¶
道課試諸子然食頃不忘朝廷一事便民則喜見¶
<pb:KR4h0081_SBCK_065-9a>¶
顔間一令害人則戚不能寐　上甞問希憲家居¶
何爲左右以讀書對　上曰讀書固朕所敎讀之¶
不肯見用何多讀爲阿合馬䜛曰日與妻帑燕樂¶
爾上色變曰希憲清貧何從燕設右丞相安童¶
奏王行省河西　上曰河西諸王列地希憲執法¶
於朕意無所曲從豈聽宗王語者疾作　上遣御¶
醫三人診視或言須沙糖作飲良時最艱得王弟¶
求諸阿合馬與之二斤且致宻意王推著地曰使¶
此物果能活人吾終不以姦人所遺愈疾也¶
上聞特賜三斤先以嗣國王條輦哥行省鎮遼霫¶
<pb:KR4h0081_SBCK_065-9b>¶
東人有言王疾稍愈上命王徃肩輿入辭朝廷大¶
議朕將與之論決賜坐　上曰昔在先朝卿先事¶
知㡬毎慰朕以帝道及鄂陼班師婁述天命朕心¶
不忘丞相卿實當爲顧自退託爾遼霫户不數萬¶
政以諸王國壻分地所在居者行者聮絡旁午明¶
者見徃知來察微燭著塔察兒諸王素知卿能命¶
卿徃者當識此意王至北京問民所苦皆曰有西¶
域人自稱駙馬營於城外逮繫富家誣其祖父甞¶
貸子錢訊之使償無所於訴旦日持牒告王即遣¶
吏逮駙馬者其人怒馬而來直入省堂徑坐榻上¶
<pb:KR4h0081_SBCK_065-10a>¶
王令曵下跪而詰之曰制無私獄汝何人敢爾繫¶
民其械繫之哀禱請命國王亦爲之言稍寛待對¶
一夕㧞營遁去塔察兒使者傳㫖國王立聽王坐¶
自如曰大臣無爲諸王起也使者還語其王曰朝¶
廷大臣彼無違禮也詔國王歸國王獨行省事朝¶
廷發寶鈔市馬六千五百主遣市東州盡所發鈔¶
得羨馬千三百王曰上之則𩔖自衒其以馬依元¶
直予他郡也郡馬不入數害及其民終不忍分彼¶
此也長公主及國壻入朝縱獵郊原發民牛車載¶
其所𫉬徴求湏索其費至鈔萬五千貫王讌公主¶
<pb:KR4h0081_SBCK_065-10b>¶
從者怨食不及王曰我天子宰相非汝庖者國壻¶
怒起王隨之曰駙馬縱獵原禽非國務也費民財¶
不貲我已馳奏矣國壻愕然入語公主公主出飲¶
王酒曰從者煩民我不知也請出鈔數償民幸公¶
止使者自後貴人過者皆不敢縱王師渡江下江¶
州急召王入朝㑹右丞阿里海牙下江陵圖其地¶
形上之請曰荆州西距梁益南控交廣㨿江淮上¶
游誠爲要地非朝廷重臣開大府以鎭之未足綏¶
新附來逺人　上夜召王賜坐曰荆南入我版籍彼¶
新附者感恩忘苦未來者懐化效順宋知我朝有¶
<pb:KR4h0081_SBCK_065-11a>¶
臣如此亦足以降其心也南土濕下於卿疾非宜¶
今以大事託卿卿不辭賜卿以其入食畱者馬五¶
十疋給從者王對曰臣每懼識度淺簿不能仰荷¶
重&KR0009;何敢辭疾力請不受新賜詔荆湖行省承制¶
官三品以下刻印版授奏入制出王暑行至鎭戢¶
諸軍毋擅離部闢城門勿譏徃來㢮燈火之禁通¶
商販之塗館傳豐潔邸舎相望弭虣止虐掩骼埋¶
胔鬻孥者罪之殺俘者坐之文武効力小大恊心¶
材者官之不間新故王一以清簡自居安輯爲務¶
號令施惠如旱而雨谿巖耄倪人與王對㵼滀水¶
<pb:KR4h0081_SBCK_065-11b>¶
于江得田數百萬畒聽民耕佃三年半征取沙市¶
失收米二十萬斛足二歳用俄公安饑發之以振¶
王曰民粗安矣風教不可後也乃大興學旦日親¶
至校官講授以倡他郡撤官屋以復竹林書院子¶
書萬四千卷學者日盛王既不納諸人贄金見老¶
輙獻所俘男女王即受之聽其歸完歸者感德自¶
稱㢘民云王或疾士民群走僧寺道館爲王祈福¶
語及必&KR0725;手叩齒祝曰願我公永長我人政化大¶
行聲及四逺思播田&KR0045;二氏&KR0018;固不下遣使納欵¶
重慶趙定應堅守耻降遣使納欵王語二使曰歸¶
<pb:KR4h0081_SBCK_065-12a>¶
語爾主速歸所𨽻以全民命我已馳奏　天子詔安¶
爾土矣奏上　上曰國家不用兵得地未之見也¶
希憲坐致數千里外之堅城勁士其仁政爲何如¶
也賜西域善藥髙昌蒲桃酒寶慶武岡益陽安化¶
善化寧郷諸城籍編民冒圍納欵王移文其省使¶
安全之鎭逺谿洞蠻酋以其樂工四十餘人重譯¶
來至曰願奏土風於天子之庭王曰而軰獨無父¶
母妻子乎驅迫而來豈其心哉且天子仁聖不重¶
夷音皆泣拜而回𨵿譏得江陵人私書不敢發封¶
樞宻臣發之　上前其語曰歸附之初人無生意¶
<pb:KR4h0081_SBCK_065-12b>¶
大元皇帝命廉相出鎭荆湖豈惟人漸德化草木昆¶
蟲咸被澤矣　上歎曰希憲不嗜殺人故能至此¶
王疾日劇僉樞宻院事董文忠奏曰江陵濕熱柰¶
希憲沈痾何　上即召還荆南人聞王當去皆號¶
泣隨之擁所乗車不得行王慰喻再四乃拜哭而¶
别大者繪象建祠小者書版瞻禮王囊橐蕭然琴¶
書自隨朝于上都詔館於華嚴寺酒人饍夫日勅¶
供餽三語太常田忠良曰上都　聖上龍飛國家根¶
本近日火延龍岡居民常事無令雜學小生妄談風¶
水惑動　上意未㡬宰相果與南士數軰廷辯遷¶
<pb:KR4h0081_SBCK_065-13a>¶
都田奏王言　上曰希憲大病念亦及此邪南士¶
之議遂寑詔徵名醫王仲明于揚州未見行意士¶
大夫責之曰君術固妙其能已億兆人之疾乎蒼¶
生懸望㢘公復相乆矣能起㢘公是惠及天下也¶
仲眀乃至進其良劑能杖而起　上喜召入曰聞¶
卿比得良醫日俟痊復王對曰醫持善藥治臣沉¶
疾苟能戒謹誠如聖喻稍爾肆情終將不療蓋以¶
醫諌也　上曰卿從㡬人對曰惟一弟扶賛¶
上𥬇曰儒習不少變邪命近侍舉御前白金賜王¶
爲兩五千𠡠中書賜鈔萬貫曰賞卿清白也議立¶
<pb:KR4h0081_SBCK_065-13b>¶
門下省　上曰首宫何稱曰侍中非希憲不可遣¶
近臣諭㫖曰鞍馬之任不以勞卿乗軒論道時至¶
治所必煩親奏肩輿以入王附奏曰臣疾何恤輸¶
忠効力生平深願皇太子方聽天下政遣人賜蒲¶
桃酒諭王曰　上命公領門下省勿難群小吾爲公¶
德阿合馬不利而止時營繕東宫工部官請曰牡¶
丹名品惟相公家乞移植數本太子知出公家矣¶
王曰若出特命園雖先業一無所靳我蚤事　聖主¶
𤰅位宰相未甞曲丐恩𦍒方爾病退顧以花求媚¶
邪請者愧止十六年春詔復入中書王稱疾䔍¶
<pb:KR4h0081_SBCK_065-14a>¶
皇太子遣侍臣楊&KR0123;丁問疾因叩治道王曰君天下¶
者二道用君子則治用小人則亂臣病雖劇委之¶
於天所甚憂者大姦專柄群邪蠭附誤國害民病¶
之大者殿下宜開聖意急爲屏除不然日以沈痼¶
不可藥矣語聞深嘉重之　上甞語王曰受戒國¶
師因參内典開益神智對曰臣幸蒙聖訓乆受孔¶
子戒矣　上曰孔子何戒曰臣也盡忠子也盡孝¶
上頷之甞戒子恪恂曰丈夫見義勇爲禍福不足¶
逆計又曰宰相湏有力量未有無力量能爲賢相¶
者天下苟無牽掣三代可復也又曰稷契臯䕫伊¶
<pb:KR4h0081_SBCK_065-14b>¶
傳周召便謂無及是自棄也又曰汝讀狄梁公傳¶
否梁公有大臣節乃爲不肖子孫所墜汝軰當深¶
以爲警疾革曰吾疾不起矣兒惟多讀書以承父¶
志夜大星隕于正寢之後樂堂流光燭地乆之方¶
滅是夕王薨至元十七年十一月十九日也春秋五¶
十越某日葬于宛平之西原訃聞　天子痛悼士¶
大夫走哭相弔天下之知者無不嗟傷咸曰良相¶
死矣吾復何望　上每追思之曰當諸王大㑹議¶
決大事惟㢘希憲能也夫人偉吾氏先朝貴臣孟¶
蘇速女也生一男曰孚正議大夫僉遼陽行省事¶
<pb:KR4h0081_SBCK_065-15a>¶
三女適&KR0101;吉州路淑丹適&KR0101;嘉興路撒里蠻適同¶
知雜造緫管府事蠻資夫人完顔氏知中山府事¶
海撇女也寛眀貞亮慈惠厚和與王德齊清䂓雅¶
&KR1688;有内助焉生五男曰恪通議大夫台州路緫管¶
恂榮禄大夫中書平章政事忱同知[沔-丏+丐]陽府事恒¶
資徳大夫御史中丞惇太中大夫西蜀四川道肅¶
政廉訪使三安適參知政事劉緯適安撫使李恭¶
適管軍萬户何德温　成宗皇帝制贈清忠粹德¶
功臣太傅開府儀同三司追封魏國公謚文正兩¶
夫人追封魏國夫人　仁宗皇帝制加贈推忠佐¶
<pb:KR4h0081_SBCK_065-15b>¶
理翊運功臣太師開府儀同三司上柱國追封恒¶
陽王仍謚文正兩夫人加封恒陽王夫人¶
皇上既御宸極壹新庶政由御史中丞相恂平章¶
敬遵家範克奏父勣　天子嘉之詔中書曰其命¶
翰林學士眀善製恂父恒陽王碑文臣奉詔莊讀¶
王之家傳次第而論曰丞相淮安忠武王曰廉公¶
宰相中眞宰相男子中眞男子可謂名言然勲隆¶
帝室澤&KR0013;生民用舎合道安危一節大人之事備¶
矣臣再拜稽首銘墓神道其辭曰¶
天祐　大君嶽降大臣君臣恊慶弘濟斯民烈烈¶
<pb:KR4h0081_SBCK_065-16a>¶
丗祖如日亭午照臨萬國暉光草土惟恒陽王¶
帝命肅將如雲龍從膏澤滂滂左右　聖皇大開明¶
堂四朝寧侯奏功効良手援群溺措之安康手援¶
衆焚濯濯清涼饑食之食寒衣之衣汝無怖啼吾¶
母而依汝或受傷吾爾藥治民曰相公卒相¶
天子母去廟朝我民是𠋣遼霫安化齊魯嗟　天¶
有偏恩我不乆公　帝軫荆南撫養其堪恩浹威¶
行坐嘯府覃秦蜀士女跋踵引領公昔父我孰我¶
之梗我父不來疾也孰省稽德無矜考功無成巍¶
乎元宰退然諸生先天下憂後天下樂范得我心¶
<pb:KR4h0081_SBCK_065-16b>¶
我非范學堯舜吾君䕫契在我時無留閡何施不¶
可格君以道持身以義蹈中絶利行與天契其生¶
也順其死也安厥施未殫畢丗永嘆尚在肖息鏡¶
攷躋攀發其所藴肆其所難功名成紀奕葉襲祉¶
帝暦萬年&KR0108;有廉氏上爵尊官醻其前勣孰知¶
帝德配天無極奉詔&KR2421;詩千祀昭垂慕者儀之肆¶
其齊而¶
　　河南行省左丞相髙公神道碑元眀善¶
公姓髙氏諱興汝南人其先薊人逺祖青徙蒙城¶
又徙隨之洪山父祖農𨼆公慷慨多大節不肯&KR0672;¶
<pb:KR4h0081_SBCK_065-17a>¶
心鉏耜氣長出人上蚤歳巳稱偉丈夫至元十二¶
年從丞相淮安忠武王伐宋渡江破瑞昌之烏石¶
堡破張家砦破王家砦䧟南陵丞相以公功聞¶
丗祖皇帝詔公專將宋將張濡殺我行人嚴忠濟¶
等于獨松𨵿丞相使公報濡再戰斬呉杜李三緫¶
管及甲首萬級擒祝亮等四十二人破溧陽録前¶
最授懷逺大將軍管軍緫管佩金牌戰銀墅斬將¶
三甲首級二千䧟建平𫉬知縣事黃君濯破獨松¶
𨵿斬谷緫制戰張濡武康离濡復命十三年我師¶
入宋遣公征南下建德降郡守方回下婺州降郡¶
<pb:KR4h0081_SBCK_065-17b>¶
通守劉甲衢人畔七戰至破溪公孤軍戰敵七萬¶
凢三月退屯建德宣撫使梭都益師進戰蘭溪斬¶
級三千首擒呉緫制唐知縣復婺州追擒郡守章¶
焴等十九人戰衢城下斬首五百戰赤山斬呉&KR0101;¶
軍其軍潰戰陳家山圍二日斬甲首七千級戰江¶
山斬三千首擒五百人僇於衢門獻大將魏福興¶
七人於行省追趙秀王十日夜及於福安趙秀王¶
陳三萬人水南我師奪橋奮擊斬觀察使李丗逹¶
等三千級擒趙秀王與擇小王二禆將二𫉬印五¶
馬五百下興化宋參政陳文龍降降制置使印德¶
<pb:KR4h0081_SBCK_065-18a>¶
傅等百四十八人軍三千水手七千餘人得海舶¶
七十八艘十四年旋師鎭婺遷鎭國上將軍管軍¶
萬户佩金虎符俄加衢婺州招討使閩人叛行省¶
檄公討之公請以忙古臺爲都帥東陽賊張九強¶
和尚殺我宣慰使陳祜公進斬賊首千擒張九和¶
尚忙古臺至自&KR0045;州平福建漳三州破敏陽等賊¶
砦十戰賊福成砦屠萬人公畱鎭閩宋故將黃華¶
以四萬人畔公降之宋故將髙日新從閩畔邵武¶
公討降之十五年兼右副都元帥召公入朝從諸¶
校三百餘人詔髙元帥及其從列布伯上布伯亦¶
<pb:KR4h0081_SBCK_065-18b>¶
大將也侍燕大眀殿公奏曰臣部五百人露元&KR0221;¶
臂奮刃死敵勞烈如右乞陛下官之詔曰卿自定¶
其秩頒宣𠡠金虎符金銀牌鞍馬衣服弓矢各有¶
差公遷輔國上將軍浙東道宣慰使賜西錦服鞍¶
轡討降海賊顧招討處州賊冨大王反公戰三十¶
擒冨大王等破斬賊無筭又平王南尉賊漳州賊¶
起别將討二年不下詔公福建等處征蠻右副都¶
元帥賊㨿髙安砦公身攻砦西北中弩矢五破砦¶
斬渠賊黃緫管得首二萬平凢七日賊陳吊眼聚¶
衆十萬㩀五十餘砦公進破十五砦陳吊眼隘險¶
<pb:KR4h0081_SBCK_065-19a>¶
公歩與賊角一日賊不支吊眼手殺妻子潜遁𫉬¶
馬五百眀日吊眼塞千壁嶺拒我公誘吊眼釋兵¶
面語吊眼下至山半公上與語遽接其手掣下吊¶
眼及擒賊二十四人俱戮以徇餘黨悉平十九年¶
有詔入朝賜銀五百两寶鈔二千五百貫西錦服¶
鞍轡弓矢休所將軍一年廿年改宣慰浙西道建¶
寧賊黄華反有衆十萬燒信州南門公統兵戰賊¶
鉛山𫉬八十人戰賊分水嶺取嘉禾賊攻建寧急¶
公卷甲趍之㑹福建之師與賊戰𫉬賊渠葉都統¶
梁都統等黃華走江山洞公追之赤巖黃華嚴陳¶
<pb:KR4h0081_SBCK_065-19b>¶
鏖半日華敗走走赴火死擒華二弟及其妻子廿¶
一年改宣慰淮東道廿二年召赴闕𠡠副雪滴斤¶
征緬公辭曰臣不敢愛死母老子㓜無他兼侍願¶
盡母年惟陛下所使上允其誠廿三年遷階奉國¶
江淮行省參知政事平婺州賊施再十改宣慰浙¶
東道朝廿四年改行中書省爲尚書行省復參政¶
丁太夫人憂廬于汝寧墓側行省請討浙東賊林¶
洪平之又討𫉬賊栁分司廿七年處州賊詹老鷂¶
三萬温州賊林雄四萬僞立樞宻都督府改年刻¶
印公潜由青田險至葉山追及賊賊陳而待戰擒¶
<pb:KR4h0081_SBCK_065-20a>¶
詹老鷂林雄等二百餘賊斬𫉬不㑹徽州賊起討¶
四月不下公進師何秧砦擒汪大王等七十餘人¶
斬之軍至淳安召父老諭之曰吾麾吾旗賊良一¶
碎爾民能擒送賊者賞爾如良民驩去縛七百賊¶
來㑹賊財物與縣代民今年夏稅廿八年罷福建¶
省進階驃&KR0016;參政行福建道宣慰使拯荒殘理寃¶
滯安反側撫良愿閩人大和鉤考省庫隱官錢五¶
十萬貫倉盜粮數萬石諭降漳州賊歐狗詔公入¶
朝遷金吾左丞行江西省二十九年奏復立福建¶
行省改資德大夫福建右丞奏罷福建鹽運司海¶
<pb:KR4h0081_SBCK_065-20b>¶
船萬户府鐵冶提舉司爪哇黥我行人孟琪詔以¶
公及史弼爲平章帥師討其罪置福建平海行中¶
書省𨽻左右都元帥府二征行上萬户府四發兵¶
七千賜公玉帶西錦服甲胃弓矢鞍轡大都良田¶
千畒進階榮禄諭公曹彬不殺降事以卅年正月¶
一日浮海二月十三日抵爪哇界史弼將水軍公¶
將歩軍期集八節澗王土罕畢闍耶舉國降遣其¶
相來言葛郎王合只葛當帥數萬衆奪我要地公¶
救之進軍二道殺數百人賊潰及西來賊戰戰至¶
暮賊敗公虞爪哇葛郎合遂伐其謀合只葛當陳¶
<pb:KR4h0081_SBCK_065-21a>¶
兵十萬公督戰自旦至午賊退史弼軍繼至擁賊¶
入水死數萬斬首五千合只葛當乃始降遣使招¶
旁小國公帥千人深入虜葛郎王次子燒其宫比¶
還史弼巳縱土罕畢闍耶歸國遂畔去誅合只葛¶
當及其子載二國諸寶及旁四小國臣師還十一¶
月一日獻俘紫檀殿賜公黃金五十兩罪縱土罕¶
畢闍耶者是&KR0229;微公師㡬不反　成宗登極改福¶
建行省平章賜玉帶號㧞都魯夏言冠軍也大德¶
三年以誣告者入對事白誅誣告者改江浙平章¶
八年授樞宻副使十年進同知皆兼平章改河南¶
<pb:KR4h0081_SBCK_065-21b>¶
行省平章　武宗登極召赴闕廷賜　成宗御服¶
遷銀青榮禄大夫左丞相商議河南省事在至大¶
元年至是凢廿四制賜　丗祖御服夫人金紋幣¶
今上賜銀及&KR0129;材皇慶二年九月廿日薨于大梁¶
之路寢訃聞詔若曰抒忠竭力國之寶臣也其令¶
汴省臣加禮以塟某月日葬祥符之史湖里春秋¶
六十有九延祐三年三月制贈推忠効順佐理功¶
臣太師開府儀同三司上柱國追封梁國公謚武¶
定夫人某氏子某某官集賢大學士李某奉𠡠命¶
臣明善爲公撰次墓神道碑文臣惟髙梁公始提¶
<pb:KR4h0081_SBCK_065-22a>¶
孤軍爲國出死力百戰以成功名何其壯哉由一¶
校拜官至丞相贈太師封大國錫上謚國家之於¶
功臣亦云厚矣建戯桴鼔萬人土靡而官極品壽¶
七十子男數人斯又何耶蓋　世祖方夷大患致¶
天下於泰定非假手雄傑奚有今日之隆而公也¶
有功王室固大有德在民潜施於不識不知之地¶
者亦多矣雖然公之建立烈烈若此繼之而起益¶
震益顯者端在諸公子也臣謹獻文曰¶
天命聖元帝臨天下¶
太祖辟國&KR1524;金滅夏　世祖一統乃屋宋社維此¶
<pb:KR4h0081_SBCK_065-22b>¶
宋孱元戎是禡　帝曰丞相汝師渡江凢爾征夫¶
母𢦤我降紏紏梁公孰敢嬰鋒按劒愕睨萬夫失¶
雄如虎如龍騰&KR0108;雷風無强不破無堅不攻既虜¶
元王丞相還朝群盜驩跳執戈炰烋首䑕林莽乗¶
暗發髇朝斬千聱暮集萬呶晝栖巖巢夜出民騷¶
凢二十年有伐斯鼛陋彼海&KR0022;汗漫天池奉辭伐¶
罪颿進王師兩主&KR0556;執孰縱其一既縱乃畔投兵¶
穴&KR0481;載厥妃兒珍怪陸離歸獻赤墀　帝曰噫嘻¶
逭厥罪魁汝賞彼笞梁公承聖百戰百勝勲在宗¶
稷著于國令既蕃既宣樞機是權端揆之垣致理¶
<pb:KR4h0081_SBCK_065-23a>¶
平平爵以功遷人由正賢多壽而安多子而官歸¶
完路寢而德不寫天實相之相夫人者史湖有石¶
勒此詩雅維範維垂流輝朝野武子之承文孫之¶
繩奕丗重昇何可紀齡¶
　　稾城令董府君神道碑　元明善¶
稾城董氏自太傅壽國忠烈公顯忠烈奮田間有¶
佐命勲復與金人戰死冢子金紫光禄大夫平章¶
政事忠獻公輔¶
丗祖皇帝平六詔闢江漢竟滅宋一四海爲國元¶
臣然忠烈死事時九子皆少忠獻年十六事母李¶
<pb:KR4h0081_SBCK_065-23b>¶
壽國夫人夫人持家既有法忠獻復善教育諸弟¶
俄　上命忠獻令郷縣縣大治號爲神君數年去從¶
丗祖軍乆之上復以君嗣令實佩黃金符盡蹈前¶
蹟益勵清敏乃求政要賢良者使在官悉逐諸剟¶
削民者振德孤弱勸率耕蠶而均賦役時禁網尚¶
漏官者未禄苞苴一絶豪不得曲法於貨訟罔不¶
平民自以不訟乃&KR0113;孔子廟廣黌舎招名儒躬行¶
舎菜禮執經問道以先諸生醫究經脉吏明法律¶
亦命相師凢五年民土著盜賊屏息物阜家給俗¶
厚而人能里巷肅然至相戒曰母過過必令知迨¶
<pb:KR4h0081_SBCK_065-24a>¶
今稾城人或譙爲縣者輙曰汝吾董君耶君諱文¶
直字彦正忠烈第四子剛毅莊栗簡言𥬇通經史¶
法律初忠獻及季弟大司徒忠貞公去事¶
丗祖次兄少保忠穆公亦在朝俱有仰於家而家¶
食者餘百口待&KR1472;而衣指苗以飯君倡勤昭儉始¶
卒不替内則飬生祀死之合禮外則中表賔問之¶
中度奉上接下一敬一愛藹乎其睦也又好施而¶
甚仁里間或貧不自立每隂濟其&KR0068;不使之知恩¶
所來微至僮病必手予粥藥或止之曰不忍以其¶
賤違吾愛心及棄官浮沉里社任眞適意親賔過¶
<pb:KR4h0081_SBCK_065-24b>¶
從尊酒相勞家門日以烜赫已獨恬然不見諸辭¶
色至元十三年歳在丙子五月十日以疾終享年¶
五十有二其年七月十有六日塟于九門之北原¶
君娶楊氏稾城丞沂之季女賢而克配相君子以¶
成又二年之六月七日卒多君壽一年合塟子男¶
士表從忠獻下江南有戰多其最者宋將張丗傑¶
陳大軍焦山下致死於我忠獻爲元帥將戰分而¶
請先忠獻閔其無兄弟不許固請乃許父子果大¶
捷䇿勲累遷鄧州新軍萬户改淮東屯田軍萬户¶
佩金虎符階至定逺大將軍女適同知眞州路緫¶
<pb:KR4h0081_SBCK_065-25a>¶
管府事蕭&KR0098;功孫男守義嗣屯田萬户曽孫男鉤¶
釗昔者君之哀聞于忠獻忠獻方畱鎮宋都&KR0152;之¶
慟左右曰公慟傷柰國事何忠獻收淚曰身及諸¶
弟子出理皇家委百口是弟弟勞苦三二十年吾¶
無内顧今而後永&KR0018;之矣復大哭夫一門四世若¶
相若將光輔累朝清忠純孝照耀天下世之談者¶
必首董氏趙人張世昌先生之状曰君範家𩔖栁¶
公綽馭吏𩔖包希仁㓗已𩔖呉處黙若君者國家¶
得而大用之未必不與兄弟並輝齊烈此墓碑之¶
待表於信辭也雖然藴徳深者其發必大以逺子¶
<pb:KR4h0081_SBCK_065-25b>¶
將孫將克弘世業而孫也噐宏而才良盖大者哉¶
明善於董氏爲門生宜爲表君之辭辭曰¶
抑抑董君憲憲令人巍巍閈閎赫赫父晜佩黄金¶
符来吏郷縣民亦有謡來&KR0244;我願匪鑑而明匪氷¶
而清民斯懷之播逺頌聲於戯君子胡噐之盈而¶
敦而璉清廟是承大厦棟楹杞梓乃勝列㦸差差¶
朱户輝里髙牙虎節鑾和至止惟晜弟之榮惟章¶
服之華何必在身而起歆嗟嘅彼厚壤九門北原¶
下有九泉孰急斯賢嘅彼旻天羽者翬聮瑞若皇¶
鸞孰靳髙騫人貴乎徳徳大人大大而弗逹徳也¶
<pb:KR4h0081_SBCK_065-26a>¶
奚害銘以掲𨼆昭示來代尚萬斯年無泐攸載¶
　　集賢直學士文君神道碑　元明善¶
宋死節臣少保右丞相兼樞宻使信國公姓文氏¶
嗣子曰集賢直學士奉訓大夫諱陞字遜志本¶
皇朝嘉議大夫同知廣西道宣慰司事信公之弟諱¶
璧之仲子信公二子蚤亡初就死時過先太師墓¶
告而使之後皇慶二年青龍癸丑春代天子祀淮¶
濟二瀆中南二嶽及南海六月二十有五日至贑¶
以疾卒得春秋四十有六卒不一月有以聞至京¶
師者其友玄徳真人呉全節翰林侍講學士元明¶
<pb:KR4h0081_SBCK_065-26b>¶
善&KR0152;之曰審耶傳者妄耶曰或審矣君雅病熱不¶
貫於馳而驛道萬里六月歴嶺海間審矣雖然君¶
生也無慊而死也又無憾惟書之于墓石者我與¶
子知之子當秉筆又𠕅月孤富果走人奉状託玄¶
徳問銘於明善烏乎審矣忍銘予亡友耶是良友¶
可不與銘耶状曰文氏自成都遷廬陵七世祖炳¶
然居郡之永和六世祖正中居富川五世祖利民¶
髙祖安世曽祖時用祖儀用子信公貴贈太師祖¶
妣曽氏齊魏國太夫人昔信公囚中與君書曰吾¶
死吾節矣汝能世吾詩書真足後者公䘮歸君廬¶
<pb:KR4h0081_SBCK_065-27a>¶
墓側毀瘠㡬不起信公家破失夫人歐陽氏後有¶
傳其猶在北方者君泣誓曰父骨既復于土母生¶
而不得養我則非子跡交海内猶將求之況有徴¶
敢憚逺行行不母得吾必不歸凢五年得之平章¶
康里文貞公道德威望蓋一代士得接納者爲榮¶
甚延君至府公卿大夫滿席公曰宋養士三百餘¶
年死國之昭昭者文丞相一人斯其子也坐之客¶
右謂君曰予賢乃公良願見子吾請見子于朝君¶
對曰得母歸養恩寛天地仕非志也衆咸曰臣者¶
有其父之忠子者有其子之孝美哉乎文氐既歸¶
<pb:KR4h0081_SBCK_065-27b>¶
二年歐陽夫人卒䘮之合禮　今上之初徴求儒¶
士不限官級近臣以君聞𠡠江西省臣禮遣乗傳¶
入朝見光天宫執石本九經奏書一通其略曰臣¶
陞徒以先父之故辱降特命召臣臣愚無一足用¶
不敢違謹待罪闕下然臣聞帝王之道布在方𠕋¶
方𠕋之要無先九經臣輙獻九經伏望陛下采其¶
所載資輔　聖祖神宗之法嘉惠天下萬世上&KR0003;¶
受其所獻藏之祕書命中書頒制予今官明年從¶
幸上都詔若曰尚書帝者寳範臣軌粲然譯爲國¶
語朕便於觀覧兼使國人習讀今以命汝集賢學¶
<pb:KR4h0081_SBCK_065-28a>¶
士某次明善及君是年集賢院臣奏建京師孔子¶
廟碑増國子貟免天下儒士徭役君實賛之君取¶
徐氏故宋兵部侍郎卿孫之女子男三人長即富¶
也次曰實曰宖女六人長適胡孝友次適徐鎰餘¶
在室富以某年月日塟君於某山某原禮也銘曰¶
肅穆爾門道諧　聖君何二三年忽焉以泯天耶¶
果人天孰䟽親晳而其&KR1046;莊而謙謙敦本以廉不¶
來忌嫌翼翼子服如不我克昔也天民無戾天德¶
今也帝臣&KR0098;由帝則彼不逹人小中闚瞰甞試大¶
觀萬物皆蹔在者奚哀遊者奚憾鬰乎藪澤崒乎¶
<pb:KR4h0081_SBCK_065-28b>¶
巒峰違諸不利惟吉之叢藏君其中福及爾宗我¶
詩在石石與山崇山有時夷不磨顯詩¶
國朝文𩔖卷第六十五¶
