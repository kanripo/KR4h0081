# -*- mode: mandoku-view -*-
#+TITLE: 元文類
#+DATE: 2015-09-23 10:32:52
#+PROPERTY: JUAN 56

¶
<md:KR4h0081_SBCK_056-1a>¶
<pb:KR4h0081_WYG_059-1a>
欽定四庫全書
　元文類巻五十六¶　　　　元　蘇天爵編
　墓表¶
　　錦峰王先生墓表　　　　　　　楊　

奐¶
先生姓王氏諱仲元字清卿家平陰廣道先生之¶猶子
明道先生之子世以儒道著一時名公鉅人¶若党懐英
趙渢皆師尊之先生舉進士有聲承安¶五年四舉推恩
資髙雅清苦寡言笑無雜賓嘗知¶阿干縣憲司以簡静
<pb:KR4h0081_WYG_059-1b>
聞退食擁琴書不出正襟危¶坐似與世相忘也遇㑹心
者雖對談竟日未聞涉¶貴游可喜事人信其為古君子
也而書名尤重小<md:KR4h0081_SBCK_056-1b>¶楷介歐虞間用薦者召應奉翰林文
字同進士入¶玉堂自先生始改陜西東路轉運司鹽鐵
判官適¶書藍田山碑飲玉漿偶得疾死于官舍貞祐四
年¶也死之日家無餘貲槀葬城南鴈塔之陰隣永平¶王
尚書擴墓經兵寺宇廢盪荆棘埋没迷所在後¶三十八
年尚書子元卿至審其在墓西十五步初¶元卿許並負
<pb:KR4h0081_WYG_059-2a>
而東既而恐親族零落無可歸甲寅¶五月九日奉天楊
奐感念平素㑹長安邳邦用楊¶天德來獻臣同德張琚
髙唐趙安世淅津張儆燕¶南毛居仁耿都陳殳雲中孟
攀鱗太華郭時中鄠<md:KR4h0081_SBCK_056-2a>¶郊范文炳平陸員擇加以衣衾藏
之故穴葢有待也¶
　　卓行劉先生墓表　　　　　　王　惲¶
先生諱德淵字道濟襄國内邱人性癖直有操守¶好學
能自刻厲及游滹南王先生門思索辨惑等¶説自是饜
<pb:KR4h0081_WYG_059-2b>
飫史學為專門之業非禮義不妄言動¶一介不取於人
朋友死雖千里逺徒步必至覩前¶賢奇蹟偉行擊節歎
賞而不能自已至椎耕牛以¶饗竇王殺乗馬而祭昭烈
其或憫時之艱急人之¶難切於已私而不置也始則人
大以為異既而疑¶焉終迺歎服曰先生篤行直躬守死
善道者也北<md:KR4h0081_SBCK_056-2b>¶渡後赴戊戌試魁河北西路逮中統建元
三府辟¶其行能授翰林待制晚節知圓鑿方枘不能與
時¶阿合乃以所得成就學者立言傳後著三為書數¶萬
<pb:KR4h0081_WYG_059-3a>
言其説為天地立極為生民立本為聖賢立法¶敷析温
公通鑑數百條扶翊章武俾承正統及見¶考亭綱目書
多所脗合沾沾而喜曰吾天地間可¶謂不孤矣又通古
文奇字士多傳習之凡經指授¶者雖節目磥砢表表有
所立或惜其獨善不顯諸¶用然振衰善俗激厲後人多
矣太保劉公左轄張¶公以鄉曲義來周䘏皆却之曰吾
非踽踽涼涼閹<md:KR4h0081_SBCK_056-3a>¶然媚於世者也至有以禮願交而弗之
允者魯齋¶許公毎道邢必式閭致恭而去壬子秋予始
<pb:KR4h0081_WYG_059-3b>
見先¶生於胙對榻學館夜半歘起撼予曰吾於漢丞相¶
亮論議際有所得惜不並時當有説云云至元壬¶午予
按部夷儀謁先生於天貺齋棲遲蓬蓽心融¶一天自樂
其樂英發之氣至老不衰先生近何述¶曰適作四兇辨
天府七星挽章于以張皇幽𦕈振¶濯漢靈一何壯也臨
訣握予手曰吾耄矣斯文未¶喪子其自將既而聞卧疾
慮乏調養詢諸友生始¶知先生有子樸早世女孫一適
康氏子新婦女孫<md:KR4h0081_SBCK_056-3b>¶皆不聽侍疾卒年七十有八時至元
<pb:KR4h0081_WYG_059-4a>
丙戌九月二¶十二日也葬順德之西丘里後十五年晚
進王寧¶合鄉國議來請曰先生學貫三才養素丘園行
嫓¶於古人望髙乎一世没當易名用垂光範予謂寧¶曰
士風之不振也久矣安得髙風古節如先生者¶哉昔孟
東野以詩鳴唐張籍私謚曰貞耀程伯淳¶以道自任潞
公掲之曰明道今扳二例如以卓行¶加之則名與行為
顯允矣門生户部尚書戎益礲¶石表墓以圖不朽翰林
學士汲郡王惲為之表
<pb:KR4h0081_WYG_059-4b>
　　孝子田君墓表　　　　　　　　劉　因<md:KR4h0081_SBCK_056-4a>¶嗚呼天地至大萬物至衆而人與一物於其間其¶為形
至微也自天地未生之初極天地既壊之後¶前瞻後察
浩乎其無窮人與百年於其間其為時¶無幾也其形雖
微而有可以參天地者存焉其時¶雖無幾而有可以與
天地相終始者存焉故君子¶當平居無事之時於其一
身之微百年之頃必慎¶守而深惜惟恐其或傷而失之
實非有以貪夫生¶也亦將以全夫此而已矣及其當大
<pb:KR4h0081_WYG_059-5a>
變處大節¶其所以參天地者以之而立其所以與天地
相終¶始者以之而行而回視夫百年之頃一身之微曽<md:KR4h0081_SBCK_056-4b>¶何足為輕重於其間哉然其所以參天地而與之¶相終
始者皆天理人心之所不容已而人之所以¶生者也於
此而全焉一死之餘其生氣流行於天¶地萬物之間者
凜千載而自若也使其舍此而為¶區區嵗月筋骸之計
而禽視鳥息於天地間而其¶心固已死矣而其所不容
已者或時發焉則自¶視其身亦有不若死之為愈者是
<pb:KR4h0081_WYG_059-5b>
欲全其生而實¶未嘗生欲免一死而繼以百千萬死嗚
呼可勝哀¶也哉先人嘗手録金源貞祐以來致死於其
所天¶者十餘人而武臣戰卒及閭巷草野之人為多而<md:KR4h0081_SBCK_056-5a>¶予每覧之未嘗不始焉而慚惕若不自容中焉而¶感激
為之泣下終則毛骨竦然若有所振勵者故¶為之訪諸
故老揆諸小説攷其姓里増補而詳記¶之惟恐其事之
不傳也近復得清苑孝子田君焉¶貞祐元年十二月十
有七日保州陷盡驅居民出¶而君及其父與焉是夕下
<pb:KR4h0081_WYG_059-6a>
令老者殺卒聞命以殺¶為嬉未及君之父者十餘人而
君乃惻然伏代其¶父死遂潜往伏其父於下以兩手據
地俛而延頸¶以待之卒舉火未暇省閲君項腦中兩刀
而死夜¶及半幸復蘇後二日令再下無老幼盡殺時君
已<md:KR4h0081_SBCK_056-5b>¶以藝被選而行次安肅矣聞其父死謂人曰我當¶逃
歸葬吾父遂歸求父尸而得之負以涉河水傷¶脛至血
出發母冡下尸而塞之乃還而衆不之覺¶也嗚呼此其
所以為孝子者歟其子道章資髙爽¶喜讀書而遺山元
<pb:KR4h0081_WYG_059-6b>
公陵川郝公皆嘗為詩文以美¶之雅善予一日狀其父
之孝行訪予於易水之上¶且曰古者孝友雖庶人得書
於史官而先人之孝¶行若是生無一命之旌而死遂無
一言之托以傳¶不朽為先人子者亦何以自立於世今
謀所以表¶夫墓惟先生實哀之言已泣數行下嗚呼予
尚忍<md:KR4h0081_SBCK_056-6a>¶不銘君也哉君諱喜世為保之清苑人其仕至佩¶
金符其壽四十三其卒則嵗乙未閏七月考彦妣¶喬母
兄嘉其所娶實望族韓有婦德鄉里稱為韓¶孝婦其壽
<pb:KR4h0081_WYG_059-7a>
八十六男女三道昭道章裴氏女寅孫¶五温良恭儉讓
曽孫四元亞季德昌銘曰¶嗚呼蹈斧鉞而致死猶淵氷
之歸全其死者藐焉¶此身之微其全者浩乎此心之天
有纍雖丘匪丘¶者存有圓雖石匪石維文百世之下有
旌古而勵¶俗者必名此曰孝子之原過者其式之孰獨
匪人¶
　　故宋兵部侍郎徐公墓表　　　　徐　琰<md:KR4h0081_SBCK_056-6b>¶國朝自至元初元用兵襄漢以來驛書狎至日告¶克捷
<pb:KR4h0081_WYG_059-7b>
既下襄陽渡大江所向風靡有城郭封疆之¶任者若崩
厥角恐後卒之混一區宇際天薄海罔¶不臣妾是雖廟
謨雄斷師武臣力之故而江南謀¶國用世之士亦從是
可知獨時時聞趙夘發死池¶州李芾死潭州馬暨死静
江如是者不過十數人¶止㝡後又聞文天祥以宰相使
軍前遁海上被執¶不屈久乃伏節若可起人意者而於
先幾之識前¶知之見未之敢論十數年來南士車馳轂
擊北來¶不絶間坐論對語及其所以亡者則深憂逺計
<pb:KR4h0081_WYG_059-8a>
危<md:KR4h0081_SBCK_056-7a>¶言剴論之士亦嘗有之而枋用非人以言為諱抑¶而
不求求而不聽聽而不用是以馴至此極始知¶人謀非
盡不臧抑亦國運之有所窮而天命之有¶所屬故不得
不歸於有德也嗚呼是豈一人之力¶一朝之故哉今觀
余君恁所狀故宋尚書兵部侍¶郎徐公之行則前言信
有證不誣公諱卿孫字麒¶仲臨江之清江人曽祖源祖
大經父森贈宣教郎¶妣熊氏贈宜人按狀公在宋朝起
身儒科即以治¶縣最當時其事葢不勝書人視以為譜
<pb:KR4h0081_WYG_059-8b>
升朝一再¶遷為御史為諫官垂三年時其國之事莫急
於邊<md:KR4h0081_SBCK_056-7b>¶備初見即以勵人才飭軍政結民心三事為告襄¶
陽之不守元帥之無謀我軍之在行者猶無不知¶之而
彼相挾私蒙蔽上下略不正其僨軍之罰位¶於朝者視
為軟熟恬不之恠獨公能抗議彈擊第¶一義已甚可觀
繼是累十百疏反覆諄切無非論¶邊之日言大而不遺
其細謀逺而不畧於近料事¶精宻置論切直使吾徒為
其國計亦不過爾取是¶謀帥而拔李芾於久廢薦文天
<pb:KR4h0081_WYG_059-9a>
祥於列郡以襄事¶而陳李庭芝之決不可用即責時宰
陳宜中循行¶故事如坐而待亡其後或抗節死義或誤
國謀身<md:KR4h0081_SBCK_056-8a>¶無一不如其言此則非知人如權衡識時如蓍
龜¶則世孰能之殆天與為謀神授之策者乎不用其¶言
而用其身雖簮筆持橐把節持麾於我何加至¶是公去
葢益逺矣國亡未幾而身亦隨之悲夫余¶閒居坐念自
有宇宙以來亡國何限以為其國之¶有人則其時其事
言之可為太息以為無人則斯¶人斯言散在史傳何國
<pb:KR4h0081_WYG_059-9b>
無之而卒亦無捄於須臾¶之運者信在人則在乎用才
者為何人在天則亦¶顧迓續者之何如耳後有君子論
一代興仆之由¶於千載之上其有取於吾言乎若公之
文學政事<md:KR4h0081_SBCK_056-8b>¶散見如狀以非大節所在故不詳録公生以
宋丙¶戌二月十九日卒以至元庚辰三月十日葬其鄉¶
以至元丁亥十二月廿四日娶楊氏贈宜人繼黃¶氏封
宜人子男二長震先卒次必茂女二豐城李¶杲廬陵文
陞其壻孫男二女三曽孫男三女二異¶時余參秉江西
<pb:KR4h0081_WYG_059-10a>
以修從祖漢髙士之祠于東湖固¶已起敬公之名節嘗
欲列吾宗人之有德有爵者¶升侑之屬去官不果㑹文
陞來京師一日致其婦¶兄之辭曰必茂先親殁且葬有
年而墓道未表大¶懼隕越無以顯揚惟公中州典刑以
詞翰重一世<md:KR4h0081_SBCK_056-9a>¶敢以不朽為請余知公悉且欲著其可鑒
者示後¶來故不復辭而系之辭曰¶亡國之臣莫知所亡
一或有知國指為狂由異代¶觀惟狂惟聖我知其人有
死無瞑千載而下其言¶則存刻表墓門示爾子孫
<pb:KR4h0081_WYG_059-10b>
　　故宋勇勝軍統制官詹侯墓表　　吳　澂¶
宋勇勝軍統制官詹侯開慶已未之夏戰死于蜀¶勇勝
軍屯鄂之城外其秋大兵奄至降其軍而侯¶之妻子在
軍中俱北徙子生始四嵗時¶世祖皇帝以親王總兵柄
河北董忠獻公從<md:KR4h0081_SBCK_056-9b>¶世祖具知侯在蜀力戰不降狀命公
曰佳父必生¶佳兒汝其善䕶視公鞠誨同已子名之曰
士龍既¶成人仕州縣以廉惠稱追痛其父死節而未白
於¶世常忽忽不樂及擢江南諸道行御史臺監察御¶史
<pb:KR4h0081_WYG_059-11a>
按歴荆楚所至訪其父遺迹有宋士録國亡之¶際能城
守野戰死者人各為傳而侯與焉得其傳¶又稽諸故老
遺黎退卒之口參伍附益歸以語其¶友友輯為事狀持
示臨川吳澂曰吾父以節死居¶北之五年吾母亦死僅
存不肖孤一縷之脉大德¶壬寅冬具衣冠招吾父之魂
與吾母合葬鎮江丹<md:KR4h0081_SBCK_056-10a>¶徒崇德之硯山懼弗克揚先烈將
遂沉没則終天¶無涯之痛愈不可塞願有述以表於墓
敢以累子¶澂辭不許於是讀傳與狀而哀侯之所以死
<pb:KR4h0081_WYG_059-11b>
嗚呼¶歐陽公論五代之臣全節而死者三王彦章其首¶
彦章北面朱梁葢路人一旦為君臣嵗月甚淺鮮¶無足
道而弗貳所事百世之公議猶韙之宋三百¶年仁義之
國豈朱梁比而其季也死宗廟社稷死¶城郭封疆求如
項籍田橫劉湛諸葛瞻顔杲卿張¶巡許逺南霽雲輩一
何寥寥耶侯以下官㣲禄出¶入行陳屹屹不挫如此世
亦曷嘗無人哉嗚呼希<md:KR4h0081_SBCK_056-10b>¶矣侯之死以蜀崇慶告急宋大
將往援侯率偏師¶以前破營壘十數攻蜀之帥號耨埓
<pb:KR4h0081_WYG_059-12a>
有善戰聲大¶將畏憚得小捷遽謀左次以遁侯見帥深
入不惑¶驟領數十騎來往有敵輒迎又喜逺追謂其輕
脱¶可獲也大將逗遛侯率所部獨進進至叙州南平隆¶
化縣界遇游騎什什伯伯接戰無大勝負日中帥¶以精
騎數千至侯之衆不滿千人皆敢死士馳突¶衝擊力戰
不少懾遣卒詣大將求救方引衆趣山¶顧望竟不赴侯
棄所乗馬立射發無不斃帥兵屢¶却然以步敵騎衆寡
幾千倍帥兵生力分畨迭鬭<md:KR4h0081_SBCK_056-11a>¶日昃戰未罷所殺已過當
<pb:KR4h0081_WYG_059-12b>
而侯之兵死傷者十七¶八矢貫侯臂裂帛裏創復戰連
中數十創創甚矢¶盡衆稍稍散逸聚者猶數十人傷重
莫能軍侯被¶執帥壯其勇期生之侯大罵求速死亦不
加害翼日¶帥親視其創饋之食與藥侯摽去弗受絡置
馬上¶載以行八日不食至播州土門逼令招城中不行¶
遇害年五十二帥還都輒對儔黨言唶唶奬嘆曰¶好人
好人且曰其箭不可當侯之從子二其一失¶其名先數
嵗戍巴州戰死其一名燦然後數嵗要¶隨州歸師至缺
<pb:KR4h0081_WYG_059-13a>
陂戰死壻王杞守樊城城陷不降<md:KR4h0081_SBCK_056-11b>¶亦死一門死者四人
侯光州固始人諱鈞少負奇¶氣嗤齷齪儒弊精神事無
用語毎云讀書了大意¶可暇日挾勁弓驅馬出平原曠
野指南北東西射¶曰大丈夫立功名當以是萬殿帥器
之妻以兄女¶繇邊郡材技良家子選補軍職𨽻武定軍
屯光徙¶屯黃勇勝軍後剏取將於武定而以侯為副其
將¶後走馬襄陽城上墮城下死侯叱曰大丈夫不為¶國
死敵而死於是兒女子耳制置使遂以侯代將¶充統制
<pb:KR4h0081_WYG_059-13b>
官寶祐間蜀嵗嵗被兵侯往來峽渠開達¶等州扞禦用
少擊衆數數以多最深入蠻徼築建<md:KR4h0081_SBCK_056-12a>¶城堡化服羣獠撫
以恩信任事不避艱險類如此¶捐軀徇國其素志也而
竟以敢戰死嗚呼希矣夫¶人萬氏早卒再娶胡氏生士
龍士龍之子澍亦嗜¶書愿而周於務嗚呼自古忠臣義
士身不食其報¶者往往報於其子孫然則侯之後宜大
葢已覩其兆¶
　　元氏清河新阡表　　　　　　　元明善
<pb:KR4h0081_WYG_059-14a>
元氏有二一曰衛大夫咺一曰拓䟦魏魏之元著¶於河
南而吾曽祖諱興君家于大名之清河譜系¶無所徴據
不得上知族里諱興君娶彭氏生子曰¶諱泉君曰諱聚
君曰諱海君諱泉君娶張氏生子<md:KR4h0081_SBCK_056-12b>¶曰諱信君諱聚君娶
楊氏生子曰諱珍君曰諱成¶君曰諱玉君諱海君娶髙
氏生子曰諱天祐君曰¶諱進君曰諱瓊君曰諱瑛君曰
諱貢君由將仕佐¶郎提舉杭州酒使司知事徙蘆瀝鹽
場同管勾諱¶信君娶楊氏生子曰弼曰德曰恭諱珍君
<pb:KR4h0081_WYG_059-14b>
娶張氏¶何氏生子曰諱良曰矼今將仕郎髙郵屯田提
舉¶曰諱林曰榮曰瑩曰嵤諱成君娶趙氏生子曰巒¶曰
善諱玉君娶郭氏生子曰通曰福曰嘉諱天祐¶君娶胡
氏生子曰珪諱進君娶焦氏生子曰諱彧¶允諱瓊君娶
楊氏生子曰諱山曰顯曰世彦曰世<md:KR4h0081_SBCK_056-13a>¶傑曰檜諱瑛君娶
張氏生子曰義曰從政今湖廣¶行中書省宣使諱貢君
娶彌氏生子曰明善以儒¶起家由登仕佐郎樞密院照
磨為中書省知管差¶除掾弼娶王氏生子曰起良娶李
<pb:KR4h0081_WYG_059-15a>
氏生子曰賢矼¶娶皇父氏生子曰享榮娶丁氏生子曰
敏曰懋巒¶娶楊氏生子曰衡曰衍善娶侯氏生子曰岵
通娶¶李氏生子曰翰福娶閻氏生子曰幹彧允娶孫氏¶
生子曰秀山娶鄒氏生子曰振世彦娶劉氏生子¶曰揚
世傑娶鄒氏生子曰播義娶任氏生子曰嶠¶曰峻明善
娶李氏生子曰蒙曰誨諱興君以下葬<md:KR4h0081_SBCK_056-13b>¶于縣城郭西賈
莊之東諱天祐君以下别葬新阡¶去祖塋西南七十五
步仰惟吾祖和厚懿恭懐光¶弗耀再世而發于吾考吾
<pb:KR4h0081_WYG_059-15b>
兄而明善不肖亦忝朝¶命執事機要葢懼夫族大日逺
昩于鏡考而涸先¶澤此阡表之所由刻也夫祖澤流衍
於冥漠之中¶緝學勵行命不逮者有焉趍下漸邪而幸
振顯者¶理無是也雖然益逺益大垂美無窮豈無其人
嗚¶呼元氏子孫其可不鑒于茲¶
　　蘇府君墓表　　　　　　　　　鄧文原¶
蘇氏世居真定之真定縣君之曽大父公彦大父<md:KR4h0081_SBCK_056-14a>¶元老
父誠咸韞德弗仕君諱榮祖字顯之益樹善¶以亢其宗
<pb:KR4h0081_WYG_059-16a>
然嵗止三十有七實至元十二年五月¶十六日也越四
十三年為延祐丁已君之子志道¶官奉直大夫樞宻院
斷事官經歴秩視五品得追¶榮其父母由是制贈榮祖
奉直大夫同知中山府¶事飛騎尉真定縣男妻吳氏真
定縣君咸曰天之¶報施善人信逺益有徴哉志道將刻
石墓左以昭¶被寵光于無斁其子天爵嘗為國子生而
余職教¶于茲也以君之壻劉從道所著居里行業謁予
文¶余其可辭按狀君性穎異童齓已若成人從鄉人<md:KR4h0081_SBCK_056-14b>¶賈
<pb:KR4h0081_WYG_059-16b>
先生授業讀書一過輒成誦事大父孝疾病湯¶液必親
雖躬溲矢弗厭鄉閭葢以比古黔婁云大¶父年髙寢必
温一夕誤火其席大父曰吾孫勿異¶也然猶肉袒謝罪
久之早嗜學毎歸至夜分戒叩¶户者勿亟曰大父方安
寢也時南北兵阻售書價¶視珍貝君得書必手鈔校讐
無豪忽舛異迺已厯¶法自唐一行師推大衍定嵗差法
後世多倣用之¶然司厯或失其傳君因金大明厯積筭
為書數十¶篇多易其舊其學自經史百氏陰陽卜筮書
<pb:KR4h0081_WYG_059-17a>
靡不¶研頥尤邃伊洛之㫖必以孝弟忠信為本嘗曰學<md:KR4h0081_SBCK_056-15a>¶貴適用也故素尚操履有古愿直風曽鬻白金於¶市過
友家墜焉友故收之以觀其恚而君神氣自¶如友徐歸
之曰君之量過人逺矣嵗疫鄰有窶人¶君為具藥食至
舉家全活里閈之昏婣喪葬者毎¶從君問禮君援古訓
式縷解銖分不為世俗陰陽¶家拘忌之説訟者亦就君
持平才諝日聞轉運司¶辟君領真定税然非其意也賦
入有常司征者率¶利其贏君一無所汚未期以大父病
<pb:KR4h0081_WYG_059-17b>
歸終孝養者¶七年而卒大父泣曰天胡奪吾孝孫之亟
也朋友¶族婣皆戚嗟相弔明年大父卒越十年夫人吳
氏<md:KR4h0081_SBCK_056-15b>¶卒夫人宋宣和故家婉婉有禮節相其夫克慎中¶饋
既&KR0276;奉舅姑若夫之存君儀容髙潔不事表襮¶處昆弟
雍睦衣食不先撫諸弟妹族屬咸盡恩意¶内外子姓羣
從指數百獨通財同爨君卒諸弟稍¶欲分析吳夫人不
能止惟取薄田二頃書數篋皆¶曰君之教行閨閫若是
夫嘗欲辨宗法以合昭穆¶建家廟以嚴祭祀設門塾以
<pb:KR4h0081_WYG_059-18a>
訓鄉之子弟志未就¶而殁取易家人之上九榜其齋曰
威如故學者因¶號威如先生男二人長即志道次殤或
勸君止一¶息教宜稍從寛君曰教可以愛弛耶故志道
由憲<md:KR4h0081_SBCK_056-16a>¶司户部樞密中書掾長幕僚司畫諾皆以治辨稱¶
女三人長壻即從道次賈玖馮慶孫男五人長天¶爵力
學績文中國子髙等調薊州判官累遷應奉¶翰林文字
承直郎同知制誥兼國史院編修官餘¶早世女三人適
宫天正張蒙何安道葬以卒之五¶日墓在府北新市鄉
<pb:KR4h0081_WYG_059-18b>
新城原從先塋之兆烏乎人¶情孰不欲貴且壽也然古
之知道者以德崇為貴¶令名不朽為壽而世之髙車駟
馬以矜華寵鍊氣¶服食以希髙年卒泯滅堙絶者何可
勝道其視賤¶且夭者相去得失幾何也若君之年與位
皆弗克<md:KR4h0081_SBCK_056-16b>¶究厥施而以善終始可不謂賢乎而况教終有
裕¶命數哀榮又可慰顯揚之思於無窮云¶
　　安先生墓表　　　　　　　　　袁　桷¶
嗚呼金蹂宋踰南兩帝並立廢道德性命之説以¶辨博
<pb:KR4h0081_WYG_059-19a>
長雄為詞章發揚稱述率皆誕漫叢雜理偏¶而氣豪南
北崇尚幾無所分别當是時伊洛之學¶傳南劔至乾道
淳熈士知尊其説闡明之朱文公¶統宗據㑹纎鉅畢備
正學始崇又未幾偽學造謗¶咸諱其説以售仕于時金
將亡各流離自保烏覩¶所謂經説哉有明其説者獨江
漢趙氏私相筆録<md:KR4h0081_SBCK_056-17a>¶尊聞傳信稍自異流俗皇元平江南
其書捆載¶以來保定劉先生因篤志獨行取文公書㑹
稡而¶甄别之其文精而深其識專以正葢隆平之興使
<pb:KR4h0081_WYG_059-19b>
夫道德同而風俗一不在於目接耳受而有嗣也¶劉既
死得其傳者曰安君焉君諱熈字敬仲其學¶汪洋静邃
謂文以載道辭不勝不足以言理故其¶言修以立於詩
章幽而不傷慕貞潔之實將以自¶任其道者也道散於
異端九流證拾於墜簡傳者¶益逺而書幸具在不知而
作者則索于句讀之末¶㫖意斷絶踵謬而莫悟君設對
問以辨後作者悔<md:KR4h0081_SBCK_056-17b>¶而焚其書左氏浮誕不合經者悉去
之續皇極經¶世書繇元豐至至大三年考家禮為祠堂
<pb:KR4h0081_WYG_059-20a>
以奉四¶世邑人化之教人也以持敬為本解經必毫縷
以¶析果知矣必騐其所行弟子相從者常百餘人出¶入
閭巷佩矩帶規知其為君之弟子其於劉先生¶也未嘗
一見之葢篤信其書黙求以通焉者也劉¶亦知君足以
傳道卒不得見焉君深悲之而於學¶有佀君無憾矣君
之先太原離石人五世祖玠仕¶於金曽祖昇不仕祖滔
以經童登第金將亡徙真¶定因居焉戊戌嵗詞賦入等
占儒籍考松江東宣<md:KR4h0081_SBCK_056-18a>¶慰司照磨妣劉氏君少敏悟諸父
<pb:KR4h0081_WYG_059-20b>
咸器之素多疾¶嘗避隠封龍山然卒不得年至大四年
五月某日¶卒年四十有三娶張氏焦氏子二暨垣女一
嫁王¶氏是嵗葬槀城縣安仁鄉先塋之側其卒也翰林¶
學士王公思廉以書唁其父曰自敬仲死詎安氏¶不幸
士林不幸矣有遺文十巻既葬之十三年門¶人蘇天爵
述其事狀踵門曰黙菴先生天爵從學¶實有年先生之
德之行願表於墓原使有考桷作¶而言曰真文忠公德
秀與朱文公同里生不及事¶焉文公之學真實紹之侑
<pb:KR4h0081_WYG_059-21a>
食于廟于祠無異辭集<md:KR4h0081_SBCK_056-18b>¶賢劉公生愈後闡揚合一劉公
功與真公並安君¶不得見劉公而道實有傳盛矣哉舂
陵之學四方¶為有準矣至治三年嵗次癸亥二月丁亥
翰林直¶學士奉議大夫知制誥同修國史㑹稽袁桷表¶
　　王伯益墓表　　　　　　　　　虞　集¶
皇慶癸丑二月某甲子王君伯益卒於京師客舍¶治書
侍御史趙敬父翰林直學士元復初同知彰¶慶使栁唐
佐皆出錢合所與相知者之賻授其妻¶之兄冀州知事
<pb:KR4h0081_WYG_059-21b>
莫正已使治其喪五日始克斂而¶殯諸城南僧寺其友
楊載杜本訪其平生所為詩<md:KR4h0081_SBCK_056-19a>¶文傳之又為作畫像賛及
著哀詩哭之舉其孤迪¶補國子生踰月其弟自大名走
京師謀歸其柩將¶以某年月日葬之某地其先塋也載
本又謂集宜¶為文表其墓令後人知為吾伯益所藏云
伯益名¶執謙大名人生數嵗入鄉校旬月中已能習盡
羣¶兒所授書問雖其師其師為絶席引寘坐側羣兒¶無
敢與並因勸其父某送詣郡學未數月又絀其¶同舍生
<pb:KR4h0081_WYG_059-22a>
如鄉校及長其父資之游京師時中書平¶章布呼穆公
翰林承㫖唐公有重名當世以人材¶為已任一見伯益
皆曰奇材也不敢以進用常秩<md:KR4h0081_SBCK_056-19b>¶浼伯益將言於上擇館
閣優重地薦之久之不得¶如二公志尚方符寶典書滿
三年當得四品官即¶以伯益為符寶典書三年竟不得
四品官二公相¶繼去世無為伯益言者栁唐佐為言于
張子有平¶章平章事隆福宫最貴近而雅好文士禮伯
益為¶上客留署其府為徽政院照磨調真定録事凌州
<pb:KR4h0081_WYG_059-22b>
判官改將作院照磨伯益皆漠如也徒日與彰德¶田衍
師孟河間李京景山濟南張養浩希孟飲酒¶賦詩為神
交時人望見之皆以為古仙異人冀一得¶遇侍為幸閻
承㫖時在翰林謂人曰吾聞伯益宜<md:KR4h0081_SBCK_056-20a>¶供奉翰林茍有意
幸得見之伯益不屑也後十餘¶年始為翰林應奉文字
承務郎同知制誥兼國史¶院編修官然伯益竟止是官
年才四十八悲哉伯¶益身長不過數尺不喜騎馬遇好
友即提杖出門¶竟日去不返顧語妻子以為常始來京
<pb:KR4h0081_WYG_059-23a>
師用槖中¶金不識記數及貲盡益困至終身亦不以介
意於¶書無不讀於人物治道政術甚明白而未始以辯¶
博自雄遇人無賢不肖皆驩然無間而胷中了不¶可混
長年京城居而所以為詩簡澹蕭逺如在山¶林不與人
接者常謂人曰吾知吳楚多瑰偉奇絶<md:KR4h0081_SBCK_056-20b>¶者當委身往游
乃稱吾意耳楊載曰然誠廣伯益¶以山水之勝視陳子
昂李太白未知何如葢伯益¶之詩㫖意不迫於事物而
律法深穏合古作故識¶者以載為知言伯益嘗學修金
<pb:KR4h0081_WYG_059-23b>
丹求神僊又嘗深¶坐黙究為禪定雖莫竟其所至然灼
不為外境移¶奪無疑矣杜本曰伯益人品極髙去世人
已逺當¶得大徹豈不偉歟惜乎年不待之也未卒前一
夕¶猶與客飲酒人家暮歸坐閲案上書夜且半妻孥¶頗
察其有異名醫未至伯益忽拊几却卧不復言¶禁鐘不
盡一聲趣喚楊載杜本來而復瞑嗚呼若<md:KR4h0081_SBCK_056-21a>¶伯益者豈非
古之所謂超邁不羣者耶方伯益在¶歛集徃哭之見唐
佐語莫知事曰莫夫人何以為¶生幼女若為得所得弱
<pb:KR4h0081_WYG_059-24a>
子若為得所長感慨出涕¶被面毅然以為已事一坐皆
欷歔不能仰視是以¶莫知事治棺椁後極堅緻理其家
尤備此皆有古¶道非常人所可及嗟夫觀伯益之得於
人如此則¶伯益之所存可信已烏乎是為表¶
　　稷山段氏阡表　　　　　　　　虞　集¶
泰定四年秋天官侍郎段輔出其先世遺文以示¶集讀
而歎曰嗟夫昔宋失中原文獻墜地葢為金<md:KR4h0081_SBCK_056-21b>¶者百數十
年材名文藝之士相望乎其間至于明¶道正誼之學則
<pb:KR4h0081_WYG_059-24b>
或鮮傳者矣及其亡也禍亂尤甚¶斯民之生存無幾况
學者乎而河東段氏之學獨¶行乎捄死扶傷之際卓然
一出於正不惑於神恠¶不畫於浮近有振俗立教之遺
風焉嗚呼可謂善¶自托於不泯者哉於是輔告集曰維
段氏世居綘¶之稷山由輔而上遡其可知者為前宋司
理參軍¶諱應規十一世矣司理之六世孫為金武威郡
侯¶諱矩生三子長曰鈞次曰鏞次曰鐸鐸以正隆進士¶
官至華州防禦使武威所因以得封者也鏞先卒<md:KR4h0081_SBCK_056-22a>¶而二
<pb:KR4h0081_WYG_059-25a>
人以文行稱謂之河東二段在防禦時隴西¶李愈作武
威墓表五世之内名德並著自武威而¶至于今又六世
矣家學幸可徴焉子為叙而篆之¶將刻諸墓道集辱在
同朝不敢辭乃按而書之凡¶李愈氏已表者不具所具
者自鈞始鈞生汝舟汝¶舟生恒恒生克已成已修已克
已成已之幼也禮¶部尚書趙公秉文識之目之曰二妙
成已登至大¶進士第主宜陽簿及内附朝廷特授平陽
提舉學¶校官不起而克已終隠于家一時諸侯大夫士
<pb:KR4h0081_WYG_059-25b>
皆¶師尊之各有文集數十巻集所為讀而興歎者也<md:KR4h0081_SBCK_056-22b>¶克
已之子三人思永思誠河中府儒學教授思温¶皇子安
西王召為記室參軍不赴以子輔貴贈中¶順大夫禮部
侍郎上騎都尉追封河東郡伯成已¶之子曰思義平陽
路儒學教授四子之孫凡十人¶似英甫彦孚輔之兄彛
經循順其弟也其九人皆¶仕有禄位獨輔最顯以文行
選應奉翰林三為御¶史遍歴陜西江南及中臺以司業
教國子生判太¶常禮儀院尋貳天官譽名日甚君子有
<pb:KR4h0081_WYG_059-26a>
望焉嗚呼¶自司理君至于今段氏十一傳凡二百有餘
年而¶代亦三易矣文學之懿前後相屬豈不偉哉彼以<md:KR4h0081_SBCK_056-23a>¶功名富貴赫奕一時者何可勝數然不過一傳再¶傳而
聲迹俱泯自其子孫有不能知其世視此孰¶為得失哉
故為之銘銘曰¶氣葢世兮慮偏物邈無託兮久焉識𦕈
弱翰兮著¶㣲迹何千年兮如白日翩翩兮弟昆顧余庭
兮鞠¶存嘉遯兮無悶善自託兮斯文皇肇造兮有區羣¶
林來兮並驅匪伏兮有待視其家兮多書岌維岳¶兮潤
<pb:KR4h0081_WYG_059-26b>
流斯河世寖顯兮子孫則多邦人有言兮先¶生之家¶
　　張進中墓表　　　　　　　　　王士熈<md:KR4h0081_SBCK_056-23b>¶貴齒尊老之義尚矣古之有天下者皆養之以求¶其言
居民間則為父師生于治世涵濡德澤故保¶其生也無
傷更事知艱故言之發也有則厥後三¶老董公見舉大
義之時沛中父老預歌舞成功之¶日斯老者之著明于
世者也聖朝建都燕山民¶物日富八九十嵗翁敦茂龎
碩朝廷優之徭役勿¶事嵗時得陞殿上上¶皇帝壽毎大
<pb:KR4h0081_WYG_059-27a>
朝㑹百官衣朝服鞠躬以進視班次¶唯謹毋敢越尺寸
而諸耆老髙幘愽褐從容暇裕¶以齒後先門者不加誰
何俟百官退乃陟峻陛承<md:KR4h0081_SBCK_056-24a>¶清光歸而娛嬉井陌或騎或
步更過飲食和氣粹¶如大駕出宫則龎眉黃髪序勾陳
環衛間見者咸¶曰樂哉太平之民也張進中居京師有
年耆老之¶一也進中字子正善為筆其為筆也管以堅
竹毫¶以鼬鼠極精鋭宜書人争售之繇是四方咸知進¶
中名得其一者以為珍異而尚方時有所需非進¶中所
<pb:KR4h0081_WYG_059-27b>
為者不用也進中自持筆以入必賜以酒年¶益髙被璽
書蠲其徭役至八十以終時延祐七年¶某月某日也葬
宛平縣岡村妻某氏子某余識京¶師耆老多矣所敬者
唯君及何失失家善織紗縠<md:KR4h0081_SBCK_056-24b>¶最能為詩充然有得如宋
陸務觀可傳也日出買¶絲騎驢歌吟道中指意良逺張
君雅重厚毅然有¶容坐室中自珍其筆有來求之者目
其貌非儒生¶雖多予價終不肯出其善者畀之學士先
生如淇¶上王仲謀上黨宋齊彦吳中趙子昂皆與之善
<pb:KR4h0081_WYG_059-28a>
三¶家皆世稱善書者其知君良有以夫今何君張君¶相
繼以隕求似者未之見嗚呼生治世以樂其身¶不必仕
之及也擅一藝以壽其名不必文之多也¶張君亦何憾
焉掲辭墓前用以告來者¶
　　真定張君墓表　　　　　　　　宋　本<md:KR4h0081_SBCK_056-25a>¶真定之真定縣人曰張君諱德林字茂卿夙喪怙¶恃兄
弟衆且貧既長遂贅壻于郡董氏董氏多財¶無子委君
家事君長治生久之資益饒又哀董宗¶將絶為外舅買
<pb:KR4h0081_WYG_059-28b>
妾冀有以世其祀果生一子名笥¶亡幾何外舅妾皆死
君夫婦鞠笥保抱乳哺之壯¶悉致家貲以去笥力留同
居不可乃與田百畝屋¶一區為報君課家人耕蠶以自
衣食至治元年七¶月十四日病卒年六十四至順二年
某月某日葬¶縣之新市鄉安封原子男一人天佑和寧
路儒學¶正女二人長適朝列大夫監察御史蘇天爵次
適<md:KR4h0081_SBCK_056-25b>¶郡士宫思敬孫男二中立中和日蘇君持君事狀¶告
予曰昔杭有富民病且死子生甫三嵗遺命壻¶主家産
<pb:KR4h0081_WYG_059-29a>
它時子取三壻取七子長而訟乖崖張公¶為守曰使遺
命子七則死壻手矣茍無剛明若張¶公者則子受屈無
疑今張君非迫於孤子之愬非¶怵於官府禁令非不理
於鄉黨親戚之口慨然舍¶所已據遺諸不争求之時俗
亦鮮矣能為我文以¶表其墓為齊民勸乎茍得之將歸
刻諸石予諾而¶未遂蘇君再請三請且嵗餘不懈時蘇
君室恒山¶郡君者已亡予憐其拳拳故妻之父若是乃
撮其<md:KR4h0081_SBCK_056-26a>¶事之概附以卒葬嵗月子女孫息之數而系以論
<pb:KR4h0081_WYG_059-29b>
曰古未有贅壻秦黔首家貧子壯則出贅始見史¶傳實
弊俗也妻之家不以骨月視贅壻雖贅壻亦¶自不以我
為妻家骨月張延賞韋皋猶爾矧餘人¶乎陽為翕翕熱
而陰相漠然者争鬭相責望者皆¶有之葢實非骨月而
然也故有國者至發民贅壻¶為卒將以用其憤忿不平
勤勞困苦之氣耳至財¶者則又民之心也百金之産出
入掌握可没齒温¶飽贅壻於妻之父母之子何有於戯
處非骨月之¶地當風俗世下之時而張君出焉真鮮哉
<pb:KR4h0081_WYG_059-30a>
方以杭<md:KR4h0081_SBCK_056-26b>¶民之訟則大非其倫彼富民者懼死其子於已
生¶而君則求董之子於未有詎不相萬萬哉當買妾¶時
君固已無心於其所殖不待推致於笥而後知¶也然予
又有感於蘇君者昔予大父亦壻京師富¶民張氏張亦
無子約曰死後園田屋室金帛皆子¶物數嵗側室育子
大父告去張翁媪驚曰何至是¶縱有子女不當得産之
半耶大父曰某不欲處嫌¶地竟去舊嘗狀其事洎其餘
行實欲求當世有文¶者表著金石未能也孫於祖顧久
<pb:KR4h0081_WYG_059-30b>
有闕然者蘇君¶乃能以斯先我豈天賞君盡心外舅而
生蘇君俾<md:KR4h0081_SBCK_056-27a>¶豈弟親親女以君女而取報乎則鄉所謂弊
俗者¶真定之間由董張蘇三氏可少湔矣用於世而觀¶
民風者過君墓道以讀是尚有徴焉¶
　
　
　
　元文類巻五十六
