# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:21.080180
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 54
#+PROPERTY: FILE SB04n0204-054國朝文類-卷第五十四.
<pb:KR4h0081_SBCK_054-1a>¶
國朝文&KR0011;卷第五十四¶
墓誌¶
　嶺北行省&KR0048;中蘇公墓誌銘　虞集¶
延祐七年二月壬戍中憲大夫嶺北等處行中書¶
省左右司&KR0048;中蘇公志道子寧父卒于京師七日¶
戊辰子天爵以其䘮歸真定三月乙酉葬諸縣北¶
新市郷新城原先塋之次而刻石以文曰嶺北行¶
省治和林國家創業實始居之於今京師爲萬里¶
北邉親王帥重兵以鎮中書省丞相出爲其省丞¶
相吏有優秩兵有厚餉重利誘商賈致&KR0150;帛用物¶
<pb:KR4h0081_SBCK_054-1b>¶
輕法以懐其人數十年來婚嫁畊植比扵&KR0095;著羊¶
牛馬駝之畜射獵貿易之利自金山稱海沿邉諸¶
塞䝉&KR0013;&KR0636;照咸安樂富庶忘&KR0062;閗轉徙之苦乆矣¶
丙辰之冬關中猝有變未两月遂及和林守者不¶
知計所從出人大震恐竝塞奔散會天大雪深丈¶
餘車庐人畜壓&KR0255;存者無以自活走和林乞食或¶
相食或枕藉以死日未昃道無行人方是時除吏¶
率恇怯傾辭不慮往獨蘇公受命即行曰豈臣子¶
避事卽安時耶既至曰事孰急於賑飢者明日告¶
其長曰幙府謹治文書數實錢&KR0150;知前遇事變無¶
<pb:KR4h0081_SBCK_054-2a>¶
甚費失上下因爲姦利取且盡徒有粟五萬耳民¶
間粟石直中綂鈔八百貫安從得食請急賑之大¶
人人三斗㓜小六之一即亟請于朝曰倉儲無㡬¶
民與軍皆君之赤子賑民飢將乏軍興謹儲之則¶
坐視飢者之死不得已飢者急在旦暮已擅發&KR0133;¶
急募冨商大家先致開平沙静附近之粟别設重¶
購實邉勿惜一日之費爲經乆慮幸甚中書省以¶
聞■天子爲遣使護視賑飢且下令曰有能致粟¶
和林以三月至石與直五百千四月至石與四百¶
五十千五月至又减五十千至皆即給直賈運踵¶
<pb:KR4h0081_SBCK_054-2b>¶
至不三年充實如故乃爲成法使勾稽考覈參伍¶
鉗制以相承吏守之不改易扵是沿邉諸王多泥¶
索公持法一不予王怒使人謂公錢豈爾家物公¶
對曰有司知給軍事非軍事誠不敢擅與且撙莭¶
謹惜非爲已私王幸察亦無以爲罪皇子安王是¶
之褒以衣一襲呉王亦知公徒行予名馬公受而¶
傾槖償其賈和林禁酒法輕不能止中書更奏重¶
法罪至死令下三日索得民家酒一&KR0498;趙仲良等¶
五人當坐省府論後奏公持不可曰酒非三日成¶
者犯在格前發在格後當用後法設當坐猶當用¶
<pb:KR4h0081_SBCK_054-3a>¶
詺書審覆詳讞乃奏決無敢擅殺衆不可公獨上¶
其事中書省刑部議如公言其人皆得不死人知¶
公明決有争者悉詣公公曰我不得治有司事叱¶
遣不去卒得一言則皆服而退和林旣治事日簡¶
乃即孔子廟延寓士之知經者講說率僚吏徃聽¶
至夜乃休孔子廟故丞相順德忠獻王所築未成¶
而王薨至公始卒其工朝廷知公功使者徃來必¶
撫問慰勉&KR0101;察御史按事至邊民數百人狀公行¶
事卓卓者數十上之御史以聞而公與同列多異¶
議代歸百姓不忍其去行至京師卒公&KR0004;以吏事¶
<pb:KR4h0081_SBCK_054-3b>¶
爲眞定守山西姚公天福所推擇旣知名轉&KR0024;山¶
西河東道按察司書吏用使者程公思廉薦爲&KR0101;¶
察御史書吏轉戸部令史歴樞宻院中書省&KR0122;出¶
官承直郎中書檢校官刑部主事樞宻院斷事府¶
經歴嶺圵省&KR0048;中終始不離吏事然皆有可稱者¶
在眞定從其尹決獄竟大旱俄雨在河東所按問¶
無自言&KR0072;者在察院從御史按事逺方能正色感¶
愧所事令無敢失職在戸部從禮部侍郎髙公昉¶
治白雲宗獄浙西白雲宗強梁冨人相率出厚貨¶
要權貴稍依傍釋教立官府部署其人煽誘刼持¶
<pb:KR4h0081_SBCK_054-4a>¶
合其徒數萬凌轢州縣爲姦利不法者能爲眀其¶
詿誤者出之田廬資賄當没入者鉅萬没入之良¶
家子女數百當還民間者還之閱二&KR0010;五徃返京¶
師以具獄上在樞宻院軍吏子孫當襲官其貧乏¶
至十餘年不得調悉舉行之天子使大臣行邊北¶
方獨以公從有弓矢衣鞍之賜在中書值尚書省¶
立威&KR0020;赫然中書&KR0122;多從尚書省辟公獨不赴泊¶
然守局如常尚書省罷分鞫其銓選不法者黜奪¶
必以理爲檢校官得工戸二曹濫出財物數千收¶
之得吏曹官資髙下失當者數十事正之在刑部¶
<pb:KR4h0081_SBCK_054-4b>¶
能不用上官意出故犯者能卻時宰欲殺盜内府¶
金而獄未具者能黜主盜吏之使盜引良民者能¶
刪治其條例以便引用者在樞宻斷事府能辯庶¶
弟之誣其兄而奪其官者緫計之益未甞一日苟¶
廢其職者也然和林之政偉矣我國家&KR0004;以干戈¶
平定海内所尚武力有功之臣然錢&KR0150;轉輸期會¶
工作計㝡刑賞伐閱道里名物非刀筆簡牘無以¶
記載施行而吏始見用固未遑以他道進士公卿¶
將相畢出此二者而巳事定軍將有定秩而爲政¶
者吏始專之於是天下明敏有才智操略志在用¶
<pb:KR4h0081_SBCK_054-5a>¶
世之士不繇是無以入官非欲以是名家趍急用¶
也而世或專以善持長短深巧出入文法用術數¶
便利爲訾病者殆未盡也不然若蘇公者其可以¶
從吏起家少之哉公㓜不好弄寡言咲不妄交爲¶
吏視文書可否奉行不待請言者坐曹歸闔門不¶
通問謁對妻子如嚴師友内外肅然好讀書尤尊信大¶
學及陸宣公奏議未甞去左右篤於教子餘奉輙買¶
書遺之子亦善學卒以儒成名如公志公之先趙¶
之欒城人再徙眞定曽祖元老祖誠考榮祖以公¶
貴贈奉直大夫同知中山府事飛&KR0016;尉真定縣男¶
<pb:KR4h0081_SBCK_054-5b>¶
妣呉氏贈真定縣君娶劉氏封眞定縣君黒軍萬¶
戸義之孫征行百户誠之女子男五人四人夭其¶
一天爵也以國子髙第授從仕郎大都路薊州判官¶
治公䘮以禮女三人適勸農司使宫天禎次適眞¶
定醫學録張&KR0041;次適承務郎河南行省都事何安¶
道封恭人孫男昌文於是公之年才六十耳雖久¶
服官政皆佐人無所自遂方郷用&KR0205;没君子惜之¶
銘曰¶
有肅蘇公執徳不回淵嘿自持弗耀其材始時群¶
公好善巳出孰學孰耕匪求乃得得不以求氣直¶
<pb:KR4h0081_SBCK_054-6a>¶
而昌謇謇舒舒何行弗&KR0391;直道&KR0002;倨不利涉世我¶
篤自信守以終始五&KR0122;大府位卑志行四命于朝¶
弥光以亨&KR0725;頟和城興王攸理控制朔易何千萬¶
里國人居之谷馬雲生尚莫徃來矧周其情御史¶
有簡從執以書孰害其人㨿義抉除天子德音元¶
戌徃布曰尓從我弓馬錫予再歴其方有法有恩¶
其人識知&KR0122;語孔文狃安易撓我際其㑹以哺以¶
繒幕府維㝡邊人方懐公不少畱見用駸駸而疾¶
不瘳炎炎弗趍寂寂弗變當爲而爲當辯斯辯退¶
而能思閉户深居制行甚嚴動本於儒儒行吏師¶
<pb:KR4h0081_SBCK_054-6b>¶
庶其在此有書滿堂以遺其子子能習之亦&KR0098;蹈¶
之豈惟官成朂公之私匪源無深匪流無長以承¶
以傳在此幽宫¶
　　熊先生墓誌銘　虞集¶
先生諱朋來字與可姓熊氏丗爲豫章望族祖文¶
炳父希曽以宋淳祐丙午年生先生先生以咸淳¶
甲戌登進士第第四人授從事郎寳慶府僉書判¶
官㕔公事未上而宋亡¶
世祖皇帝初得江南常以名取士盡欲得故國之¶
賢能而用之尤重進士若故相畱公夢炎固巳爲¶
<pb:KR4h0081_SBCK_054-7a>¶
内相尚書而王君龍澤亦召拜行臺&KR0101;察御史先¶
生名不在王御史下然不肯表襮苟進&KR0046;處州里¶
生徒受學者常百數十人因取朱子小學書提要¶
領以示之學者家傳其書幾徧天下時來鎭豫章¶
者多名公卿皆以客禮見先生先生和而不肆介¶
而不狷儒者&KR0029;以爲重焉憲使魏公初與先生從¶
容東湖之上先生指其北涯曰徐孺子故居在焉¶
太守陳蕃之所表也而里門西南出曰桂華無所¶
當矣魏公感其意更表爲髙士坊郡城外舊有宗¶
濂書院祠周子兵興燬之先生得郡人黄氏故居¶
<pb:KR4h0081_SBCK_054-7b>¶
於孺子宅東北加葺焉徙其名表之公私争致助¶
儼然立爲學官矣劉公宣之持憲節也尤敬先生¶
論經義無虚日間以政事爲問先生愀然曰郡學¶
上丁釋奠諸生有與執事者公固見之而是日有¶
盜刼傷人者南昌賊曹執而掠之&KR0273;儒者善柔不¶
能自白誣之獄成矣耳目所及尚有此又何問乎¶
劉公曰有是哉即日審得實立破械出此儒者以¶
其械械賊曹諸公由是益知先生之有用於世者¶
而終不敢以事溷先生也會朝廷使治書侍御史¶
王公構銓外選於江西於是行省叅政徐公琰李¶
<pb:KR4h0081_SBCK_054-8a>¶
公世安郎中馬公昫憲使盧公克柔列薦先生爲¶
閩海提學使者報聞而福州廬&KR0092;爲郡在東南儒¶
學之士爲最多朝廷大興文治加意此兩郡特起¶
先生連爲之教授先生所至考古&KR0144;&KR1588;文字調律¶
吕恊歌詩以興雅樂制器定辭必則古式學者化¶
焉故其爲教有不止於詞章記問云者既歸有司¶
以常格調建安簿不赴後又以福清州判官致仕¶
先生一視之漠如也更自號曰彭蠡釣徒而四方¶
學者稱之曰天慵先生云先生燕居弦雅瑟而間¶
歌以爲樂門人歸之者日盛旁近舎皆滿至不能¶
<pb:KR4h0081_SBCK_054-8b>¶
容先生懇懇爲&KR0003;經㫖文義老益不倦得其所指¶
授多爲聞人逹官舉進士者項背相望延祐甲寅¶
天子獨斷以進士科取士進士科廢巳乆官府咸¶
不知其說以不稱眀詔爲懼獨江西行省諮問於¶
先生動中軌度因以申請四方得遵用之請先生¶
爲考官則曰應試者十九吾門不可而其後舉江¶
南三行省皆卑辭重禮致先生主文先生以儒事¶
爲重皆應之及對大廷先生所選士居天下三之¶
一焉&KR0004;先生以周禮首薦郷郡而今制周官不與¶
設科治戴記者又絶不見先生屢以爲言後得周¶
<pb:KR4h0081_SBCK_054-9a>¶
尚之以禮經擢第習此經者漸廣由先生啓之也¶
英宗皇帝始采用古禮親御衮冕祀太廟奮然制¶
禮作樂之事朝之大儒搢紳先生&KR1006;然恐不足以¶
當上意而翰林學士元公明善颺言於朝以先生¶
爲薦未及召而至治三年五月先生卒矣享年七¶
十有八先生動止有常喜怒不形於色接賔客人¶
人各得其意去有家集三十卷其大者明乎禮樂¶
之事&KR0028;於世教餘&KR0002;天文地理方伎名物度數靡¶
不精究焉先生娶&KR0061;氏子男曰永先象先太古孫¶
男曰昶昇昉棣生寅生冨以是年十二月望日塟¶
<pb:KR4h0081_SBCK_054-9b>¶
先生於豫章城南石馬之阡太古與其門人今陜¶
西行省左丞廉惇前進士余貞曽翰䓁使以書來¶
亰師求銘集受而對曰昔先生與我先君太史同¶
年生友誼甚重集再以侍制召復入史舘道過豫¶
章前先生之卒數月耳先生以其所撰瑟賦二篇¶
命集書之盖有所属集感焉不敢不書也先生之¶
墓草至是三易矣銘其敢緩乎故爲之銘曰¶
維昔先聖善韶放鄭律失音泯莫辯其正先生脩¶
能興遭宋亡抱器永歌教成郷&KR0022;於皇盛德方被¶
金石沛乎述作失此遺則䟽越朱弦我則不聞欲¶
<pb:KR4h0081_SBCK_054-10a>¶
知先生視兹刻文¶
　　牟先生墓誌銘　虞集¶
隆山先生姓牟氏諱應龍字伯成甫故宋朝奉郎¶
知彭州贈通奉大夫桂之曽孫資政殿學士正奉¶
大夫累贈光禄大夫謚清忠子才之孫朝奉大夫¶
大理少卿巘之子也淳祐丁未清忠公以國學博¶
士言事忤時宰鄭清之去國扺呉興寓第而先生¶
生清忠公喜字先生曰翁歸稍長警敏過人日記¶
數千言作爲文章志趣髙邁清忠公以直道事理¶
宗爲時名臣登其門者一時人望先生皆得而交¶
<pb:KR4h0081_SBCK_054-10b>¶
之丞相江公萬里參政楊公棟髙公斯得端明湯¶
公漢尚書劉公克莊至折行輩下之而髙公薦之¶
尤力此先生之始年也先生當以世賞奏亰官輙¶
讓其族父諸弟而咸淳&KR0605;未擢進士第時賈似道¶
持國柄欺上罔下妄以伊周自擬衆口和附因欲¶
致先生乃好謂馬丞相廷鸞曰君故與清忠游今¶
其孫踐世科誠難能幸見之當處以髙第先生拒¶
之不徃見及對具言上下内外之情不通國&KR0020;危¶
急之狀考官異而不敢置上第調光州定城尉人¶
或惜之先生曰昔吾祖對䇿以直言忤史彌逺得¶
<pb:KR4h0081_SBCK_054-11a>¶
洪雅尉今固當尓無愧也沿海置司辟爲属未幾¶
以心疾乞告歸飬而宋亡矣故相畱公夢炎事¶
世祖皇帝爲吏部尚書以書招先生曰苟至翰林¶
可得也先生不荅畱尚書愧之旣而家益貧稍起¶
教授溧陽州遂以上元縣主簿致仕此先生之歴¶
官也先生之母鄧夫人故太史李公心傳外孫也¶
先生猶及見太史毎接語終日而先生之史學端¶
緒自此始大理公前國亡時巳退不任事至是益¶
不出父子之間討論經學以忠孝道誼相切劘&KR0002;¶
師友然自大官顯人過呉興者必求大理公拜床¶
<pb:KR4h0081_SBCK_054-11b>¶
下得一言而退終身以爲榮而先生以元子侍左¶
右見者感服一以爲師焉其於經皆有成說門人¶
不能盡傳行于世者五經音攷&KR0002;干卷而巳先朝¶
文獻淵源之懿日以曠逺時人無能言者或妄言¶
以自詭輒牽合無㨿先生道其官簿族系月日郷¶
里如指諸掌盖非直其強記如此亦故家習熟見¶
聞然也其爲文沛然&KR0002;河江之決不極所至不止¶
時人以爲似眉山蘇氏此先生之爲學也先生簞¶
瓢屢空不以介意門生故人或有餽苟非義不受¶
與人交樂易眞實不以矜厲爲容談&KR0015;傾倒援引¶
<pb:KR4h0081_SBCK_054-12a>¶
根㩀不見涯涘居呉興三世矣而風致猶故郷故¶
自號曰&KR0173;山先生示不忘其故云此先生之爲人¶
也先生娶楊氏奉直大夫知邵武軍恪之女先先¶
生五十二年卒再娶程氏朝奉大夫將作&KR0101;繩翁¶
之女楊程皆眉山詩書故家也男子五人必逺必¶
大必逹必勝必昌其三人早世今必逹必勝在勝¶
程出也女四人長適蘄州路儒學教授眉山陳琛¶
次適建寜路緫管府知事河南雲謙次有疾不嫁¶
次適安吉殷天錫孫女四人先生卒於泰定甲子¶
三月享年七十有八以是年五月乙酉塟于湖州¶
<pb:KR4h0081_SBCK_054-12b>¶
烏程縣三碑郷兊山之原此先生之終也前先生¶
之卒一年集始免先太史喪省墓呉門先生手爲¶
書命其弟以其門人郷貢進士陳潤祖所述平生¶
來告曰子之言可信于世盍及我時爲我著小傳¶
集承命不敢當將詣呉興拜先生㑹有國史之召¶
不果泰定二年冬程夫人之弟某縣尹晉輔以先¶
生之子勝書來請銘曰先生之志云尓集惟家世¶
仁夀與先生同郷里門戸略相望先生少先太史¶
一歳耳先生幸不鄙棄託之以言是有以處集矣¶
其敢以固陋辭雖然僅能書所得而知先生者庶¶
<pb:KR4h0081_SBCK_054-13a>¶
其可信也其不知者固不敢言後之君子信其所¶
可知則其未盡知者可推見矣故爲銘曰¶
學孰爲博寳蔵有作運化叅錯掇拾偏駮欺世之¶
怍文孰爲雄江漢之東浩浩不窮&KR0024;苴彌縫嘻嘻¶
粗工有餘而藏不足而張我懷先生豈私其郷斯¶
文有傳百世不誣銘以信之不其逺乎¶
　　故贈瑞安知州王公墓誌銘　虞集¶
昔我　仁宗皇帝天下太平文物大備自其在東¶
宫時賢能材藝之士固巳盡在其左右文章則有¶
故翰林學士清河元公復&KR0004;發&KR0045;蹈厲藐視秦漢¶
<pb:KR4h0081_SBCK_054-13b>¶
書翰則有故翰林承㫖呉興趙公子昻精審流麗¶
度越魏&KR0051;前集賢侍讀學士左山商公德符以世¶
家髙材游藝筆墨偏妙山水尤被眷遇蓋上於繪¶
事天縱神識是以一時名藝莫不見知而永嘉王¶
振鵬其一人也振鵬之學妙在界畫運筆和墨毫¶
分縷析左右髙下俯仰曲折方貟平直曲盡其體¶
而神氣飛動不爲法拘甞爲大眀宫圗以獻世稱¶
爲絶延祐中得官稍遷祕書&KR0101;典簿得一徧觀古¶
圗書其識更進盖　仁宗意也累官數遷遂佩金¶
符拜千戸緫海運於常熟江隂之間焉泰定四年¶
<pb:KR4h0081_SBCK_054-14a>¶
夏部饟至京師因來告曰昔振鵬官七品旣䝉恩¶
贈先父曰從仕郎樂清縣尹母曰宜人今位五品¶
又&KR0041;恩贈先父母如振鵬之秩此皆¶
仁宗皇帝之遺恩國朝之盛典而先世積善之效¶
也不有以表著之是振鵬忽於君親無以昭示於¶
子孫族人郷里也幸賜之言而勒諸石焉余感其¶
言故序次其事而并及其世次云王氏始自會稽¶
遷永嘉宋紹興間其先世以武事得官爲保義郎¶
數傳爲自強生挺挺好佛學生由字在之至元廿¶
五年卒時年三十五今贈奉訓大夫瑞安知州飛¶
<pb:KR4h0081_SBCK_054-14b>¶
騎尉追封永嘉縣男配張氏追封永嘉縣君振鵬¶
其子也振鵬之兄龍孫爲浮屠名善集銘曰¶
偉哉王公即家開封繄子之功功繇名藝¶
仁宗之丗積拜寵異先朝文興孰究孰承&KR0099;兹其徴¶
　周母李氏墓誌銘　虞集¶
鄱陽周暾與其弟明之游京師也其族父集賢司¶
直應極實致之得爲國子生時制書始命有司將¶
以科舉取士而貴游不治進士業獨暾兄弟出篋¶
中所習程文數十篇示人皆驚喜取讀或就問學¶
焉未幾逺方獻異獸曰麒麟暾作賦千百言上之¶
<pb:KR4h0081_SBCK_054-15a>¶
中書省丞相大恱以属叅知政事察罕使命以官¶
是時陳䇿進書獻歌頌者常數十人無所遇獨暾¶
見知時宰人人羡道暾矣一夕暾感異萝旦而治¶
歸明曰兄姑畱幸有以榮吾親明代兄歸矣明至¶
家其母果病見明問知其兄弟在京師事爲之喜¶
而起後六日廼卒皇慶元年七月十九日也暾聞¶
訃且行亟來請曰嗚呼痛哉未有以爲榮而爲慼¶
&KR0002;此惟先生辱爲之銘用慰其地下而巳予&KR0060;感¶
而悲之爲次第其語云暾母李氏諱清世居邑之¶
沙堤其曾祖松善爲生以資顯祖時榮父天&KR0185;以¶
<pb:KR4h0081_SBCK_054-15b>¶
文學名適周樸儒家也昔者周氏以明經取髙科¶
者歳相望樸弱冠受尚書有能聲及得内助事親¶
理家益如志常遣暾明從師而無牽於愛暱故能¶
以卒業聞子三人暾明其㓜禄女二人其壻程益¶
徐璋斛田里之斗横山其塟處也銘曰¶
有肅&KR0006;閨門子森森&KR0006;孔文桉有饌&KR0006;醴有尊不¶
少延&KR0006;誰怨樂兹丘&KR0006;勿諼¶
　爲美縣尹王君墓誌銘　李源道¶
君諱惠字澤民姓王氏世居中慶之&KR0051;寧後徙滇¶
遂爲滇人曾祖考諱世&KR0526;氏有土甞領布爕考諱¶
<pb:KR4h0081_SBCK_054-16a>¶
連襲職天兵南指以其衆内屬妣張氏君軀幹魁¶
偉識字書敏官事始爲威楚屯田大使増粮萬石¶
第上其功至元廿五年雲南行中書省選主定逺¶
縣簿三十年遷武定路禄勸州判官大德元年調¶
霑益州判官招逃民二百五十四家三年調馬龍¶
州判官四年擢中慶路昆明縣尹階將仕佐郎用行¶
中書左丞劉公之薦也省檄慮囚多所平反在縣¶
大興水利安集流民爲戸百五十有一五年遷同¶
知路南州事至大三年調同知永昌州事明年改¶
石平州判官階將仕郎曲靖戸田有隱金&KR0150;逋懸¶
<pb:KR4h0081_SBCK_054-16b>¶
省檄君徃括治考覈虚實區别蠲徴人稱其平延¶
祐二年省議昆明壯縣再除爲尹明年改宜良縣¶
尹階承事郎嵩明有獄五年疑不決御史屬君推¶
按得情免死者十餘人六年遷仁德府爲羙縣尹¶
兼勸農事修孔子廟以館來學時君年六十於滇¶
城營江頭别墅將請老不許省復委推事建昌麗¶
江諸道至治元年夏五月渉金沙江渡瀘水感瘴¶
疾殆輿歸二年秋七月一日疾革越五日遺訓子¶
孫忠孝喪禮一則古母從&KR0526;俗語畢而逝年六十¶
有二越八日葬昆明菩陀之西岡三娶皆張氏子¶
<pb:KR4h0081_SBCK_054-17a>¶
男十人曰明沅江路揔管府照磨曰昇仁德路儒¶
學教授曰慶習國言曰忠府學生曰益&KR0101;稅曰某¶
曰海曰良曰讓曰某未仕女四皆適右族孫男&KR0002;¶
干人旣塟諸&KR0012;伻書乞銘其墓嗚呼滇南之壤地¶
大矣自歸我職方氏六七十年朝廷置省憲以控¶
之官府章程文物品式幾與上國齒振古無以侔¶
也然其人如勞深靡落相掎爲習獷愎喜争尚有¶
禮義所不能盡化者萬里走書爲其先求不朽計¶
如王氏子者能幾人哉予甞㢘部徼南蓋悉其爲¶
人方以變俗爲事乃不果辭銘之以爲南人勸庶¶
<pb:KR4h0081_SBCK_054-17b>¶
幾有聞風而起者銘曰¶
維南有滇限卭&KR0526;皇風逺被爲樂國生斯牧斯&KR0045;¶
乃職半刺六州宰四邑民鴻勞止我爲息獄犴有¶
&KR0072;我爲直天之報爾亦云極子孫兟兟孔蕃殖喪¶
母因俗古是式遺言四方可作則矧乃要荒阻重¶
譯西岡之麓即藏室永垂厥聲有樂石¶
　　安定郡夫人王氏墓誌銘　馬祖常¶
夫人王氏故贈翰林直學士安定郡侯胡公諱某之¶
夫人陜西諸道行御史臺治書侍御史彞之母也¶
世爲浚都鄢&KR0092;人父諱貞伯始宅安陽兄諱㲄由¶
<pb:KR4h0081_SBCK_054-18a>¶
地官屬出主襄陽穀城二縣簿夫人在父母家時雖¶
鍾愛於其親而食與衣常後於兄嫂及歸胡氏事¶
安定公持婦道終其身無懈容親紡績組紃之工¶
弗好世之侈靡華飾以儉以勤相安定公家政卒¶
能有成慈睦仁祥族姻芘之夫人有子二人長即¶
治書次規業儒山東憲府辟署書吏&KR0024;典寳&KR0101;令¶
史治書甫丱夫人謂安定公曰是兒資頴悟可令¶
蚤&KR0556;學也遂求經師講先王禮樂詩書之義善屬¶
文未冠令譽日著起家爲大都儒學録大都四方¶
髦俊輻湊於是治書學益碩大名益光顯矣省臺¶
<pb:KR4h0081_SBCK_054-18b>¶
交薦于上歴&KR0101;察御史右司都事左司貟外郎工¶
部侍郎丁安定公艱&KR0123;服浹月即拜今官使者及¶
門致禮意敦請治書以侍夫人榮飬爲辭夫人曰¶
兒來前吾有訓汝承吾志吾逮事舅姑汝先考及¶
我教汝胡氏之宗事其在汝乎今國家命汝爲臺¶
臣西南四省四憲之評議屬之汝其速行母以我¶
飬爲辭焉治書上事半月夫人訃至徒御不戒號¶
泣東出及安陽喪次銜哀具書告其友馬祖常曰¶
彞不孝先妣安定郡夫人以至順元年六月六日¶
卒將以七月三日祔塟于先考安定郡侯之墓里¶
<pb:KR4h0081_SBCK_054-19a>¶
人杜愚爲之狀矣請吾友爲埋銘以刻之嗚呼人¶
之生有男女焉&KR0273;而爲男子或有所樹立於世則¶
不與百物俱盡幸而爲男子矣無所樹立使人惡¶
之惟恐其久生而何死之恤也夫人女子也爲女¶
而能賢爲婦而能孝爲母而能慈從其夫子有官¶
有封其所樹立殆過男子矣宜乎富貴夀考享厚¶
生之福也歟祖常與治書同學古文使爲銘義不¶
讓廼銘而授諸來者銘曰¶
在相安陽有貞慈母啓封湯沐賦安定畒煒其輝¶
光夫人象服柔嘉有儀百麗于福少也稚弱玊節¶
<pb:KR4h0081_SBCK_054-19b>¶
閨房歸于夫家組紃含章教子爼豆不繫于遷弗¶
雕其全而人咸天詩書禮樂六藝之師起其施施¶
居其孜孜廼成治書懋官臺臣又成典寳克昌克¶
寅克昌克寅亦旣多淑善後無疑譬彼穜稑我稼¶
則穫且庤錢鎛洹泉出山紆流相西欎欎栢松薈¶
蔚之隮&KR0098;矣安定幽宮是域夫人祔之恊其&KR0027;食¶
孫子爰殖我銘不泐¶
　　桂陽縣尹范君墓誌銘　掲徯斯¶
大德中勲臣楚國公之季子帥湖南有所愛&KR0122;盧¶
陵范君元亨其強敏之才廉平之節風動千里人¶
<pb:KR4h0081_SBCK_054-20a>¶
不畏帥而畏元亨時余在長沙數與之遇而不敢¶
一詣門恐溷君也後二十七年㑹其從子匯于亰¶
師則君没十年矣乃録其行請銘君諱元鎭字元¶
亨其先蜀人今居安福之清化里祖巖生二子皆¶
爲太學生季曰景材是爲君父君早&KR0012;母劉及其¶
兄元方教育之至元二十五年&KR0101;察御史舉廉能¶
爲江西憲&KR0122;居五年去之亰師辟徽政&KR0122;又辟大¶
司徒&KR0122;皆不就元貞初詔求能書金經者君在選¶
中經成&KR0024;湖南&KR0122;秩滿授瑞州稅使改武岡録事¶
攝綏寧令進郴州挂陽尹累階承事郎卒官君所¶
<pb:KR4h0081_SBCK_054-20b>¶
至當官而行無所阿避禄入不足則歸賣田宅以¶
給之徃徃初多忤而後反見知者其行事之尤著¶
者則在帥府有田千户者死其子曰田&KR0622;&KR0622;㓜弱其¶
弟田仁襲其官據其業而奴畜&KR0622;&KR0622;長愬于有司¶
數年不決事上帥府復多右田仁君抱牘方力争¶
帥怒目左右捽君且下吏梁木壞㡬壓帥帥乃止¶
田仁恐求援行省權相數日使逮君甚急且喻之¶
曰汝不用汝頭汝來汝愛汝頭勿來皆謂君徃必¶
死君竟徃極言田仁罪反覆無所顧不能屈乃與¶
&KR0622;在武岡民張氏欺胡氏寡弱占其産倪萬户脅¶
<pb:KR4h0081_SBCK_054-21a>¶
張惠以罪取其田皆奪而歸之許文炳兄弟争財¶
二十年不決召其兄弟涕泣而理喻之許乞罷歸¶
在綏寧王永眀誣舒八殺人實藍姓殺之永眀伏¶
&KR0499;諸峒饑疫大起死者過半下令寛征賦以䘏之¶
諸峒嚮化在桂陽民白有盜其牛者蹤跡無所得¶
方疑所捕二猫嗛牛耳鳴號于庭求猫主索之果¶
得牛立命償其牛而正其罪且桂陽側陋供給與¶
大縣等民力彫耗一以寛濟之故其卒也民無逺¶
近皆縞素㑹哭哭盡哀猶不忍去前後被行省及¶
部使者檄詰責諸郡邑凡三百餘莫不稱&KR0098;而不¶
<pb:KR4h0081_SBCK_054-21b>¶
及大用以没悲夫君之卒實至治元年十月二十¶
有五日年六十四以眀年十二月二十有一日塟¶
所居東北龍唐之原初娶呉氏再娶劉無子以兄¶
之子肇開爲之子年六十一乃得子曰性傳女三¶
人長適大都路固安州儒學正劉䝉德次適徐經¶
逺次適蕭信之孫男三夀駿文豹天霓女一銘曰¶
此孳孳稱所施而止於斯彼巍巍&KR0006;¶
　曾秀才墓誌銘　歐陽玄¶
秀才曾氏子一漢旣没於江南其兄德元在京師¶
聞而哭之慟知其塟有時奉行述乞銘於歐陽玄¶
<pb:KR4h0081_SBCK_054-22a>¶
拜且泣曰人之生苟有徳慧孰不願有辭於永世¶
也弟一漢實曽氏才子弟今不&KR0273;短命父兄不能¶
續以長願得先進一言以傳庻㡬猶未死也玄聞¶
其言惻然乃序而銘之曽氏永豐顯親里大家一¶
漢字明善本曽似翁第三子大父悼其兄之子似¶
俞蚤夭無後以繼之大德十年丙午五月庚午朔¶
生天暦三年庚午五月癸&KR1067;朏死是月戊午改至¶
順以是年某月某日葬于某里之原一漢五歳讀¶
書數千百言過目成誦少長無童心年十二三能¶
文十五六頎然長以弁不尚浮靡不事貨殖篤志¶
<pb:KR4h0081_SBCK_054-22b>¶
道德性命之書能服行其言事父兄善交朋友信¶
遇宗族郷里之長老恭未及壯有學行辭意廪廪¶
趣老成人&KR0004;師里士劉福逺習舉業精熟㝷執摯¶
臨川呉先生門受諸經説大稱頴悟年二十有五¶
病痰喘以死方疾未甚四月十日有厲風從西來¶
拔並舎大木似翁簭得未濟之巽心疑之不逾月¶
一漢乃不起妻劉氏子男一人萬奴財四月而&KR0012;¶
行述似翁所自作其文不勝哀有甚於德元言者¶
嗚呼爲父兄鮮有不愛其子弟者論才不才恩義¶
有不相掩者一漢死父兄&KR0002;失希世重寳不能自¶
<pb:KR4h0081_SBCK_054-23a>¶
存嗚呼一漢眞佳于弟矣乎銘曰¶
麟之不角麛不如殰匽之不翰鷇不如&KR1409;奪其有¶
㩀無與之為瘉隳其垂成無生之爲寜坎而深樹¶
而糝無重傷其父兄之心¶
<pb:KR4h0081_SBCK_054-23b>¶
¶
國朝文&KR0011;卷第五十四¶
