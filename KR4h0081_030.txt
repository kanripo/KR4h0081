# -*- mode: mandoku-view -*-
#+TITLE: 元文類
#+DATE: 2015-09-23 10:32:48
#+PROPERTY: JUAN 30

<md:KR4h0081_SBCK_029-16b>¶<md:KR4h0081_SBCK_030-1a>¶
<pb:KR4h0081_WYG_033-1a>
欽定四庫全書
　元文類巻三十¶　　　　　元　蘇天爵　編
　記¶
　　克復堂記　　　　　　　　　　虞　集¶
克已

復禮之説在聖門惟顔子得聞之當是時七¶十子
者蓋有不及盡聞者矣後學小子迺得誦其¶言於方冊
之中聞其說於千載之下豈非幸歟蓋¶予嘗反而求之
沈㝠於物欲之塗者固無與乎此¶也而知致力焉者僅
<pb:KR4h0081_WYG_033-1b>
足以為原憲之所難而已其¶拔本塞原脱然不逺而能
復者世甚鮮也然則茍¶有志於聖賢者舍此奚適矣然
而難言也昔者程<md:KR4h0081_SBCK_030-1b>¶伯子少而好獵及見周子而有得焉
自以為此好¶絶於胸中矣而周子曰是何言之易也後
十餘年¶程子見獵者於道傍不覺有喜意夫然後知周
子¶識察之精也嗚呼自顔子而降若程子之髙明而¶敦
厚純粹而精微一人而已其為學也必不為原¶氏之剛
制也明矣其十數年間豈無所用其功哉¶而是好也深
<pb:KR4h0081_WYG_033-2a>
潛密伏於纎微之際不能不發見於¶造次之間噫亦微
矣鄉非周子識察之精固不足¶以知其必動於十數年
之前非程子致察之密亦¶何足以自覺其動於十數年
之後是固不可與迂<md:KR4h0081_SBCK_030-2a>¶生曲學者論也而衆人迺欲以鹵
莽茍且之功庶¶幾近似其萬一可乎不可乎此則予之
所甚懼而¶旦暮不忘者也國子伴讀康生敏以克復名
其堂¶而來求文以為記予既嘉其慕尚之高逺而又懼¶
其易之也故著其説使寘諸壁間因得以觀覽而¶資其
<pb:KR4h0081_WYG_033-2b>
行逺升髙之一二也¶
　　誠存堂記　　　　　　　　　　虞　集¶
昔者君子之言居也宅曰安宅居曰廣居泰哉其¶所以
自處者乎何其安重尊髙之若是也竊意君¶子之所以
為安重尊高者固無待於外而上棟下<md:KR4h0081_SBCK_030-2b>¶宇益得以休其
體而致其養夫豈茍然也哉集賢¶待制鄱陽周君之為
堂也築必固材必美攻斵必¶純澤構締必堅縝曲勢必
周正户牖必疏達温清¶必宜適待其後之人必久而無
<pb:KR4h0081_WYG_033-3a>
斁凡作室之道備¶矣及其成也曽不以是自佚方挈挈
然以誠存題¶之此其意豈淺淺者顧使集為之記集何
足以知¶之嘗試即堂而言之仰升俯降卑高之位定矣
處¶深鄉明内外之辨嚴矣左揖右讓少長之叙列矣¶以
祀以養以宴以食父兄宗族之親在是矣鄉黨¶僚友之
情可得而洽矣靜以養動以思朝以興夕<md:KR4h0081_SBCK_030-3a>¶以寜曒曒乎
燭之而弗迷也粲粲乎列之而有文¶也循乎其行之無
忤步也確乎其歸之無異本也¶繹繹乎其繼也渾渾乎
<pb:KR4h0081_WYG_033-3b>
其無窽卻之有待於彌縫¶也若是者庶乎其名義之近
之也乎而集又何足¶以言之大江之南鄱為大郡物殷
而家給土木之¶盛甲乙為比而又以文雅相尚抑豈無
以美名表¶其居者乎誇者已張警者已末未有反身切
求若¶是其實而大者也集又安敢不為之記也惜乎集¶
之不足以知之不足以言之也謹記之曰周氏誠¶存之
堂作以某嵗成以某嵗名之者集賢大學士<md:KR4h0081_SBCK_030-3b>¶姚公端甫
題之者集賢侍講學士趙公子昻也蜀¶郡虞集記
<pb:KR4h0081_WYG_033-4a>
　　思學齋記　　　　　　　　　　虞　集¶
予始識臨江杜伯原甫於京師也見其博識多聞¶心愛
重之間從之有問焉沛乎其應之無窮也而¶其天文地
理律厯卜祝神仙浮屠之説往往得諸¶世外之士至於
因人情時物之變論議政治之術¶可指諸掌時大臣有
得其才而薦用之者薦上未¶命而大臣者卒事報聞原
甫漠如一不介意方就¶客舍取詩書易春秋悉去其傳
注而繕書之慨然<md:KR4h0081_SBCK_030-4a>¶有直求聖賢之遺於本書之意未幾
<pb:KR4h0081_WYG_033-4b>
去隠於武夷¶山中其友詹景仁氏力資之蓋得肆志於
所願學¶而予不及從之矣延祐庚申予居憂在臨川原
甫¶使人求告曰我著書以究皇極經世之㫖子其來¶共
講焉且曰我以思學名齋居舊矣子為我記之¶明年予
免喪省墓吳中將遡浙踰嶠以成其約㑹¶有召命不果
又四年景仁來京師每以思學之記¶為説予曰原甫高
邁絶俗又能閒居山林無世事¶之奪其所就殆必過人
逺矣予何足以言予茍言¶之人之所知耳所不知固不
<pb:KR4h0081_WYG_033-5a>
可言也它日授説於<md:KR4h0081_SBCK_030-4b>¶原甫而執筆焉尚未晚也景仁曰
不可必有以復¶於原甫者乃試誦所聞焉古之所謂學
者無他學¶也心學而已耳心之本體蓋足以同天地之
量而¶致用之功又足以繼成天地之不能者焉舍是弗¶
學而外求焉則亦非聖賢之學矣然而其要也不¶出於
仁義禮知之固有其見諸物雖極萬變亦未¶有出乎父
子夫婦君臣長幼朋友之外者也故曰¶聖人者人倫之
至而已聖人至而我未至故必學¶焉求其所以至則必
<pb:KR4h0081_WYG_033-5b>
思焉且何以知聖人哉于其¶言行而已矣言其言也行
其行也然而反諸心而<md:KR4h0081_SBCK_030-5a>¶有未盡行諸已而有弗得是以
有思固非茫然無¶所主而妄馳者也彼其由之而弗知
察違之而不¶覺反憧憧往來於客氣之感何其多哉乃
有為之¶説者反欲絶去倫理惜心如牆壁以待夫忽然
之¶悟於觸之覺不亦殆乎今求諸此而不得者乃¶欲從
事於彼以庶幾萬一焉反以絶學自勝果為¶善思者乎
噫學固原於思而善思者必有所受矣¶今夫有事於思
<pb:KR4h0081_WYG_033-6a>
者如火之始然而煙鬱之泉之始¶達而泥汩之草木始
生土石必軋之逮其發也蓋¶亦已艱矣故非髙明之資
未易遽徹也而况思非<md:KR4h0081_SBCK_030-5b>¶其道者乎然而嘗聞之明睿所
照者非若考索之¶所至夫至於明睿則無所事乎思矣
無思者幾乎¶聖人矣其始乃在於完養而涵泳焉時至
而化有¶非在我者豈不盛哉請以是質諸原甫或有取
焉¶則因以為記¶
　　舒城縣學明倫堂記　　　　　　虞　集
<pb:KR4h0081_WYG_033-6b>
學校講學之地也古未有廟其釋奠於先聖先師¶者非
廟也後世始為廟以祀夫子通乎天下三四¶百年之間
禮制寖盛我國家郡縣無小大皆得建¶學尤以廟為重
焉是以有司脩祀典勿敢闕而教<md:KR4h0081_SBCK_030-6a>¶無其師師非其人則
或有不暇計者此士大夫因¶循茍且之通弊要其識慮
初不及此無怪其然也¶舒城古邑也自宋季數有軍旅
之事故學校之盛¶微不及東南然而山川髙深風氣完
密民生其間¶者有中州質愿之美而竒巖幽谷往往有
<pb:KR4h0081_WYG_033-7a>
昔賢名¶人遺蹟足以風動其人而其人亦樂道之故其
俗¶為易化者矣延祐乙夘前令杜思敬始重建廟而¶講
堂庳陋弗治久而益壊部使者宋公翼嘗督縣¶令改作
辭以故逮燮理溥化登䝉古進士第長是¶邑始出獨見
捐巳俸以天歴己巳之嵗度材庀工<md:KR4h0081_SBCK_030-6b>¶撤而新之凡為堂
三間規制宏敞始與廟稱未朞¶告成則某月也董役者
典史周允耆儒宋楊椿傅¶熈宋文富莅工者范應月胡
立本皆儒也至順七¶年秋燮理君以職事如京師踵門
<pb:KR4h0081_WYG_033-7b>
來求文以記之¶今夫郡縣之吏急於簿書期㑹有不暇
於為治而¶况教乎燮理君之為邑知重學校於為學知
重講¶習豈非知本者乎夫君臣父子兄弟夫婦朋友之¶
倫本諸天理之固然有不待於强名者人之為道¶豈有
出於此五者之外者乎然而明之則叙不明¶之則斁此
教之所繇興也氣質之不齊雖萬其殊<md:KR4h0081_SBCK_030-7a>¶而大概智愚賢
不肖之分而巳矣斯倫也愚者有¶所不知不肖者又違
而逺之故有待於啓迪矯率¶無疑也乃若賢且智者所
<pb:KR4h0081_WYG_033-8a>
謂質之美者也於其倫¶之所在亦知求盡其心焉然而
不聞聖賢之傳不¶經師友之辯則不足以知天理之節
文精義之攸¶當則直情徑行必有墮於私意之所為疑
似之近¶幾微之差其流弊反有以失其良心之正而貽
世¶俗無窮之害焉此係於教者為最切故古昔學校¶之
教壹是皆以明人倫為事豈非憂之深而慮之¶逺者乎
嗚呼洒掃應對而敬其事則窮理盡性之<md:KR4h0081_SBCK_030-7b>¶學斯在服勤
就養而盡其職則存神知化之妙已¶存不踰乎屋室户
<pb:KR4h0081_WYG_033-8b>
庭之近而天地萬物之奥已具¶不外乎耳目口鼻之用
而隂陽鬼神之微已通人¶之所以為人者亦大矣故曰
聖人人倫之至而巳¶不有以眀之孰得而知之哉嗚呼
其説亦微矣登¶斯堂者觀其名而思其實因予之言而
求燮理君¶之志庶幾有所觀感也夫昔邑之君子有李
公麟¶伯時嘗讀書龍眠山因以自號故有龍眠書院在¶
縣治東飛霞亭之北國初東禪寺僧併之而書院¶廢燮
理君得隙地於清心池亭之上蓋伯時與蘇<md:KR4h0081_SBCK_030-8a>¶子瞻黄魯
<pb:KR4h0081_WYG_033-9a>
直諸賢之所共游者也乃闢地為屋以¶復書院之舊以
廣為學之處燮理君之於其民也¶有古人之道哉來者
尚克繼之於永久¶
　　孝思亭記　　　　　　　　　　虞　集¶
國子伴讀茌平梁生為予言其邑之善士曰張氏¶兄弟
以孝友稱於鄉作亭於先塋之左手種松栢¶鬱鬱成林
為請於監察御史周君景逺得大書孝¶思二字以表其
處而求文以為記予嘗聞之古之¶君子之為禮也蓋無
<pb:KR4h0081_WYG_033-9b>
墓祭夫祭者之於鬼神也求¶諸隂陽之義備矣墓也者
遺體之所藏也茍於是<md:KR4h0081_SBCK_030-8b>¶乎求之豈不可哉而古之君子
之為禮也而墓無¶祭者何也凡有國有家者必有寢有
廟廟所以祭¶而墓非祭所也有廟者必有主主之始立
也三祭¶以虞之歸必奉諸其廟嵗時祀之曰是神明之
所¶依也有禰之廟者自已之兄弟子孫皆至焉有祖¶之
廟者自父之昆弟子孫皆至焉有曽祖之廟者¶自祖之
兄弟子孫皆至焉有高祖之廟者自曽祖¶之昆弟子孫
<pb:KR4h0081_WYG_033-10a>
皆至焉有大宗之廟者凡族之昆弟¶子孫莫不至焉者
矣是合族之大法也而近世士¶大夫家廟主之制或未
之考一再傳之後昧於世<md:KR4h0081_SBCK_030-9a>¶次者或有之矣况於民庶者
乎是固君子之所深¶嗟夫古之不可復也然幸而猶有
一焉今中原之¶地平衍温厚故其為塋兆也髙曽而下
凡子孫皆¶得以次祔葬嵗時上冢則猶得以知其處此
為某¶親此為某親拜於墓下者孰為某親之子孰為某¶
親之孫蓋深有維持族姓之意焉後之君子茍以¶義起
<pb:KR4h0081_WYG_033-10b>
禮則墓亭之設固在所不廢也張氏兄弟拳¶拳於墓亭
之意豈非知本者乎其以孝友稱於鄉¶也宜矣張氏兄
弟三人曰通甫曰欽甫曰君甫張¶氏之後必有顯者其
自此三子者始歟<md:KR4h0081_SBCK_030-9b>¶　　魏宋兩文貞公祠堂記　　　　　虞　集¶
至大四年七月中山王公結自集賢直學士出守¶順徳
明年郡以治聞守居無事乃按傳記而嘆曰¶魏文貞公
徵鉅鹿人宋文貞公璟沙河人今二邑¶𨽻順徳則二公
<pb:KR4h0081_WYG_033-11a>
皆郡人守其土則祀其先民禮也¶於是作室學宫東南
考求當時衣冠之盛肖二公¶儀形而祠焉郡人梁某蘇
某各以財來助司獄¶崔某學正楊某董其役以延祐元
年二月告成泰¶定元年天子始開經筵王公在集賢侍
讀以經從¶幸上都集與在行間以祠事語集將篆諸石
以識<md:KR4h0081_SBCK_030-10a>¶集曰治民者常示之以好惡鄉背之正則民志一¶
而事有所據特教之疏節耳而世猶迂之甚矣其¶不知
本也天下之患常出於巽懦無恥巽懦者茍¶且無恥者
<pb:KR4h0081_WYG_033-11b>
無忌憚茍且而無忌憚人心始不可收¶而至於無所不
至君子蓋深憂之若二公者誠足¶以表礪振起於斯人
哉唐有天下二百餘嵗莫治¶於貞觀莫盛於開元之初
一時名臣衆多近代蓋¶莫之及然而尚論剛正能諫諍
有古大臣之風者¶則未有踰於二公者也茍以其事而
論之魏公言¶聽諫從實終厥身而宋公在相位數年耳
比其没<md:KR4h0081_SBCK_030-10b>¶也垂二十載不復更任柄要其得君行事誠不
侔¶矣然而天下後世信之無二則固在於立志制行¶之
<pb:KR4h0081_WYG_033-12a>
相高者乎夫二公之鄉非有百里之逺也二公¶之相非
有異世之隔也邦人誦其事而知其徳豈¶一朝一夕之
積而合祠之禮曠久未舉固亦有待¶也邪昔者¶仁宗皇
帝在御慨然憫習俗之弊於文法頽壊淪¶靡而莫之救
乃出獨㫁以圖治凡所以柬拔常出不¶次一時作新之
志貞觀開元不足為也鄉使有若¶二公者出乎其間則
氣類之合風節所厲庶幾少<md:KR4h0081_SBCK_030-11a>¶答聖明之萬一乎始王公
受知仁宗於東宫及踐¶大統而已在外服其祠二公也
<pb:KR4h0081_WYG_033-12b>
特因其職分之所¶得為而已邇者論經之餘亦嘗竊取
二公言事之¶要而陳之辭之所達萬不及一徒想見其
遺風餘¶烈之不可復作南瞻祠宇悠然有千載之嘆焉
噫¶豈吾二人之私也哉故作享神之詩曰¶
侃侃正辭髙風相望敬恭不忘有合其鄉於昭顧¶懐庶
其在此以後民克享世有君子¶
　　尊經堂記　　　　　　　　　　虞　集¶
吴君伯厚之上世受學於陸文安公文安公題其<md:KR4h0081_SBCK_030-11b>¶堂曰
<pb:KR4h0081_WYG_033-13a>
經徳而為之記嵗久堂不存伯厚之父更築¶之不敢仍
舊名易之曰尊經堂蓋言尊敬奉持夫¶經徳之訓也他
日伯厚述其先人之意而求集記¶之集謝不敏至於再
三則為之記曰昔者嘗聞之¶人有常尊莫尊於天國有
常尊莫尊於君家有常¶尊莫尊於親是三者尊之不可
踰者也而孰知吾¶之有自尊其尊者蓋有所受之矣故
能以眇然稊¶米之身而與天地參立以贊其功用而代
其不及¶者焉雖其氣欲之感千汩萬變而與上古聖神
<pb:KR4h0081_WYG_033-13b>
之¶所同者終有所不冺亦終不為禽獸鬼蜮之歸者<md:KR4h0081_SBCK_030-12a>¶良
繇此耳今具耳目口鼻手足心思之體而忽然¶易之失
其所常尊之者焉其亦不思之甚矣是故¶夙興夜寐以
匪懈也靜養動存以無貳也樂行憂¶違無時而不奉以
周旋也生順死寧以終始無違¶也詩曰不顯亦臨無射
亦保傳曰無有師保如臨¶父母嗚呼昔之君子蓋莫不
尊之也夫故夫前而¶千古後而千古億兆之人豈不能
以尊此也哉容¶有所未知也未知則必求諸其先知者
<pb:KR4h0081_WYG_033-14a>
焉舍往聖¶之立言行事奚適矣然而以言乎事則至簡
也以¶言乎言則至微也以億兆衆人之資而欲求往聖<md:KR4h0081_SBCK_030-12b>¶於至微至簡至難也是故即此而反求近思以得¶之者
善學之能事也自此而誦説援引愈詳而愈¶逺者支離
之流弊也故必有脱然真知其可尊而¶尊之焉則天地
同其大日月同其明江河同其行¶寒暑同其信孰得而
易之孰得而禦之也哉後之¶志髙材疏者樂其超詣之
速而遽忘其反思密察¶之功概以一言蔽其學茫洋濩
<pb:KR4h0081_WYG_033-14b>
落幾入於狂簡之¶域而不自反賊害本心反有甚於纒
繞語言文字¶者此豈非狎大人侮聖人之言不知天命
而不畏¶者哉故使迂儒曲士指其末而目以異端之歸
則<md:KR4h0081_SBCK_030-13a>¶亦無怪其然矣嗚呼必有明識之士出入其間而¶歴
知異同之故流弊之害慨然反而求之有以盡¶其心體
之大而致其用焉天地弗違也鬼神無間¶也此豈非振
世之豪傑者乎伯厚誠不移於習俗¶不怵於時尚奉承
乃祖乃父之訓而尊其所尊者¶焉歸乎江山之上縉紳
<pb:KR4h0081_WYG_033-15a>
先生必有能為伯厚言之¶者延祐元年四月朔記¶
　　西山書院記　　　　　　　　　虞　集¶
建寧路浦城縣真文忠公之故居在焉其孫淵子¶言其
族人用建安祠朱文公之北築宫祠公相率<md:KR4h0081_SBCK_030-13b>¶舉私田給
凡學於其宫者而請官為之立師江浙¶行中書省上其
事朝廷韙之名之曰西山書院列¶為學官實延祐四年
四月也是年天子命大司農¶晏翰林學士承㫖某譯公
所著大學衍義用國字¶書之每章題其端曰其西山云
<pb:KR4h0081_WYG_033-15b>
書成奏之上嘗覽¶觀焉昔宋臣嘗繕冩唐宰相陸宣公
奏議以進其¶言曰若使聖賢之相契即如臣主之同時
識者以¶為知言繇今觀之宣公之論治道可謂正矣然
皆¶因事以立言至於道徳性命之要未暇推其極致¶也
公之書本諸聖賢之學以明帝王之治據已往<md:KR4h0081_SBCK_030-14a>¶之跡以
待方來之事慮周乎天下憂及乎後世君¶人之軌範蓋
莫備於斯焉董仲舒曰人主而不知¶春秋前有讒而不
知後有賊而不見此雖未敢上¶比於春秋然有天下國
<pb:KR4h0081_WYG_033-16a>
家者誠反覆於其言則治¶亂之别得失之故情偽之變
其殆庶幾無隠者矣¶公當理宗入繼大統之初權臣假
公之出以定人¶心既而斥去之十年復召首上此書當
時方注意¶用之未幾而公亡矣詩云人之云亡邦國殄
瘁公¶再出而世終不獲被其用豈非天乎庸詎知百年¶
之後而見知遇於聖明之時也然則公之祀豈止<md:KR4h0081_SBCK_030-14b>¶食於
其鄉而已乎蓋嘗聞之工師之為宫室也猶¶必有尺度
繩墨之用樸斵締構之制未有無所受¶其法者也為天
<pb:KR4h0081_WYG_033-16b>
下國家其可以徒用其才智之所¶及者哉今¶天子以聰
明睿知之資然能自得師尊信此書以¶為道揆况衆人
乎學者之游於斯也思公之心而¶立其志誦公之書而
致其學聖朝將得人於西山¶之下焉不徒誦其言而已
也九月甲子朔十三日¶丙子集賢脩撰承事郎虞集記¶
　　鶴山書院記　　　　　　　　　虞　集<md:KR4h0081_SBCK_030-15a>¶昔者儒先君子論道統之傳自伏羲神農黄帝堯¶舜禹
湯文武周公至於孔子而後學者傳焉顔子¶沒其學不
<pb:KR4h0081_WYG_033-17a>
傳曽子以其傳授之聖孫子思而孔子之精微¶益以明
著孟子得以擴而充之後千五百年以至於宋汝¶南周
氏始有以繼顔子之絶學傳至程伯淳氏而正叔¶氏又
深有取於曽子之學以成巳而教人而張子厚¶氏又多
得於孟子者也顔曽之學均出於夫子豈有¶異哉固其
資之所及而用力有不同者焉爾然則所¶謂道統者其
可以妄議乎哉朱元晦氏論定諸君子¶之言而集其成
蓋天運也而一時小人用事惡其厲已倡<md:KR4h0081_SBCK_030-15b>¶邪説以為之
<pb:KR4h0081_WYG_033-17b>
禁士大夫身蹈其禍而學者公自絶以¶茍全及其禁開
則又皆竊取緒餘徼倖仕進而已¶論世道者能無䀌然
于兹乎方是時蜀之臨邛有魏¶華父氏起於白鶴山之
下奮然有以倡其説於摧廢¶之餘拯其弊於口耳之末
故其立朝惓惓焉以周張二程¶四君子易名為請尊其
統而接其傳非直為之名¶也及既得列祀孔廟而贊書
乃以屬諸魏氏士君子之¶公論固已與之矣及我聖朝
奄有區夏至於延祐¶之嵗文治益盛仍以四君子并河
<pb:KR4h0081_WYG_033-18a>
南邵氏洓水司馬氏¶新安朱氏廣漢張氏東萊吕氏與
我朝許文正公<md:KR4h0081_SBCK_030-16a>¶十儒者皆在從祀之列魏氏之曽孫曰
起者隠居¶吳中讀詔書而有感焉曰此吾曽大父之志
也何幸親¶復見諸聖明之朝哉今天下學校並興凡儒
先之所¶經歴往往列為學官而我先世鶴山書院者臨
邛¶之灌莽莫之剪治其僑諸靖州者存亦無幾而曽¶大
父實葬於吳先廬在焉願規為講誦之舍奉¶祀先君子
而推明其學雖然不敢專也泰定甲子之¶秋迺來京師
<pb:KR4h0081_WYG_033-18b>
將有請焉徘徊久之莫伸其説至順¶元年八月乙亥¶皇
帝在奎章之閣思道無為某官某得侍左右因<md:KR4h0081_SBCK_030-16b>¶及魏氏
所傳之學與其孫起之志¶上嘉念焉命臣集題鶴山書
院著記以賜之臣¶聞魏氏之為學即物以明義反身以
求仁審¶夫小學文藝之細以推致乎典禮㑹通之大本¶
諸平居屋漏之隠而克極於天地鬼神之著巖¶巖然立
朝之大節不以夷險而少變而立¶言垂範又足以作
新乎斯人蓋庶幾乎不¶悖不惑者矣若夫聖賢之書實
<pb:KR4h0081_WYG_033-19a>
繇秦漢以來¶諸儒誦而傳之得至於今其師弟子所授
受¶以顓門相尚雖卒莫得其要然而古人<md:KR4h0081_SBCK_030-17a>¶之遺制前哲
之緒言或者存乎其間蓋有不可廢¶者自濂洛之説行
朱氏祖述而發明之於是學者¶知趨乎道徳性命之本
廓如也而從事於斯者誦¶習其成言惟日不足所謂博
文多識之事若將略¶焉則亦有所未盡者矣况乎近世
之弊好為鹵莽¶其求於此者或未切於身心而考諸彼
者曽弗及¶於詳博於是傳注之所存者其舛偽牴牾之
<pb:KR4h0081_WYG_033-19b>
相承¶既無以明辯其非是而名物度數之幸在者又不¶
察其本原誠使有為於世何以徵聖人制作之意¶而為
因革損益之器哉魏氏又有憂於此也故其<md:KR4h0081_SBCK_030-17b>¶致知之日
加意於儀禮周官大小戴之記及取諸¶經注疏正義之
文據事别類而錄之謂之九經要¶義其志將以見夫道
器之不離而有以正其臆説¶聚訟之惑世此正張氏以
禮為教而程氏所謂徹¶上徹下之語者也而後人莫究
其説以兼致其力¶焉者之所謂鹵莽日以彌甚甘心自
<pb:KR4h0081_WYG_033-20a>
棄於孤陋寡¶聞之歸嗚呼魏氏之學其可不講乎今起
之言曰¶起幸甚身逢¶聖天子文治之盛追念先世深惜
舊名起將於斯¶與明師良友教其族人子孫昆弟及鄉
黨州閭之<md:KR4h0081_SBCK_030-18a>¶俊秀庶乎先君子之遺意而魏氏子孫世奉
其祀¶事精神血氣之感通亦於是乎在其有託於永久¶
而不墜也不亦悲乎臣之曽大父實與魏氏同學¶於蜀
西故臣得其粗者如此敢輒書以為記魏氏¶名了翁字
華甫臨邛人故宋慶元己未進士仕至¶資政殿大學士
<pb:KR4h0081_WYG_033-20b>
參知政事僉書樞密院事都督江¶淮軍馬贈太師封秦
國公謚文靖而學者稱為鶴¶山先生云¶
　　張氏新塋記　　　　　　　　　虞　集¶
故資政大夫中書左丞樞密副使贈推誠同徳佐<md:KR4h0081_SBCK_030-18b>¶運功
臣太師開府儀同三司上柱國追封魏國公¶諡忠宣張
公諱文謙字仲謙世為順徳沙河人大¶父諱宇贈保節
功臣銀青榮祿大夫大司徒柱國¶魏國文愍公父諱英
贈純徳秉義功臣太保儀同¶三司上柱國魏國簡懿公
<pb:KR4h0081_WYG_033-21a>
皆葬沙河之蓋里公之¶子榮祿大夫陜西諸道行御史
臺御史中丞晏次¶曰奉議大夫侍儀引進使杲次曰某
官昇孫曰承¶事郎曹州判官孝誠次曰奉訓大夫林州
知州孝¶則曽孫曰某至元二十年二月壬申公薨葬先
塋¶之次晏病其土之隘且薄也中心慊焉以世家仕<md:KR4h0081_SBCK_030-19a>¶於
朝為大臣不得在鄉里至治元年自陜西以病¶歸老數
徵用輒謝不赴家居十年購得善地郡城¶西八里曰董
村掘深六十尺始及泉嘆曰吾親而¶得藏於斯也庶乎
<pb:KR4h0081_WYG_033-21b>
其可以無悔焉爾矣卜得天歴¶三年四月某日吉將奉
柩遷焉魏國夫人劉氏祔¶張氏新塋肇諸此使孝則來
京師謁太史集徵文¶以識之集嘗觀於世祖皇帝之世
矣自其在藩¶至於即位文武小大之臣乘運以興者各
自職事¶見功業求其悃愊深厚知為國之本造權輿於
屯¶昧不寧者於公見焉太保劉公秉忠學術通神明<md:KR4h0081_SBCK_030-19b>¶機
算若龜䇿其所以為上計者審矣當是時軍國¶之重則
有宗親貴人而書記征發之責取才金氏¶之遺而有餘
<pb:KR4h0081_WYG_033-22a>
也乃獨薦公為謀臣在上左右主儒¶者使陳先王之道
雖若迂於智數而¶世皇信用以一天下而貽子孫無疆
惟休其迹無¶得而名焉嗚呼自孔子孟子没豪傑各以
其資奮¶而内聖外王之學千數百年無能道之者生民
况¶得被其澤乎宋儒始有以逺接其端緒而朱子為¶能
集其書之大成然猶以是取怪時人身幾不免¶自其學
者誦而習之亦或莫究其㫖許文正公衡<md:KR4h0081_SBCK_030-20a>¶生乎戎馬搶
攘之間學於文獻散逸之後一旦得¶其書而尊信之凡
<pb:KR4h0081_WYG_033-22b>
所以處已致君者無一不取於¶此而朱子之書遂衣被
海内其功詎可量哉夫孰¶知先後扶持時其進退久速
使其身安乎朝廷之¶上而言立道行者公實始終之也
嗚呼微朱子聖¶賢之言不明於後世微許公朱子書不
著於天下¶微公則許公之説將不得見進於當時矣庸
非天¶乎中統建元以來政術與時髙下獨成均之教彜¶
倫大農之興稼穡厯象之授人時凡出於公之所¶為皆
隠然而有不可變者詩云樂只君子邦家<md:KR4h0081_SBCK_030-20b>¶之基其公之
<pb:KR4h0081_WYG_033-23a>
謂乎凡公歴官行事嵗月具見神道¶碑文集輒掇其闗
於國家治教之大者如¶此云¶
　　御史臺記　　　　　　　　　　虞　集¶
天厯元年十一月壬申御史臺臣入見内殿¶皇帝若曰
以予觀於天下之治不有臺憲之司布¶在中外則何以
肅綱紀正風化輔成朝廷之大政¶而休息吾民乎始我¶
世祖皇帝即位之十年始立御史臺以總國憲其¶憂深
慮逺使吾子孫有以周防於隠微禁制於暴<md:KR4h0081_SBCK_030-21a>¶著其在斯
<pb:KR4h0081_WYG_033-23b>
乎朕三復貽謀究觀法意懼無以彰¶皇祖創始之明責
任之重其刻石内臺儆有位於無¶窮焉丁亥御史大夫
臣巴延等言謹具石請刻詔¶書制詔國史汝世延汝集
等其製文係以御史大¶夫以下至監察御史姓氏臣世
延自中丞行臺江¶南臣集承詔再拜稽首而言曰我皇
元之始受天¶命也建旗龍漠威令赫然小大君長無有
逺邇師¶征所加或克或附於是因俗以施政任地以率
賦¶出其豪傑而用之禁罔疏濶包荒懐柔故能以成¶其
<pb:KR4h0081_WYG_033-24a>
大制作之事蓋有待也<md:KR4h0081_SBCK_030-21b>¶世祖皇帝聖繇天縱神武不殺
智屈羣策取善無¶方定天下而一之乃考帝王之道酌
古今之宜建¶國紀元而著令典焉立官府置郡縣各有
其職而¶上下相承内外相維聮屬貫通以通功成務丞
相¶中書以統之上承天子出政令於天下較若畫一¶莫
敢踰焉其或任焉而非人令焉而非法近焉而¶弗察逺
焉而弗達交脩其非以輔其所不逮則責¶諸風憲他官
雖貴且重不得預况乎朝廷百執事¶郡縣小大之吏作
<pb:KR4h0081_WYG_033-24b>
姦犯科為不善者乎是故使其¶君子安焉以盡心使其
小人懼焉而遷善而天下<md:KR4h0081_SBCK_030-22a>¶之治成矣此其官所以不可
一日闕歟¶今上皇帝以武皇之親子久勞於外入正統
緒¶罪人斯得功成不居克讓大位故其觀乎事變之¶極
而知患得患失者必至於無所不至察乎民庶¶之隠微
知其蠧弊深刻而無所告愬故慨然當宁¶興嘆而屬意
於斯者豈偶然哉謹按御史臺至元¶五年置秩從二品
二十一年陞正二品大徳十一¶年陞從一品臺有大夫
<pb:KR4h0081_WYG_033-25a>
一人後増一人中丞二人¶後又増二人隨復故侍郎御
史二人治書侍御史二¶人殿中侍御史二人治朝著之
事典事二人掌幕<md:KR4h0081_SBCK_030-22b>¶府文書之事後改為都事三人後又
以都事之長¶䝉古若色目一人為經歴檢法二人後廢
管勾三¶人其一人兼照磨監察御史十二人後増至十
六¶人皆漢人又増蒙古色目人如漢人之數今三十¶二
人至元十四年既取宋置南行臺二十七年專¶蒞江南
之地號江南諸道行御史臺官秩如内臺¶而監察御史
<pb:KR4h0081_WYG_033-25b>
今二十四人西行臺初繇雲南廉訪¶司陞行臺大徳元
年移治陜西號陜西諸道行御¶史臺蒞陜西甘肅四川
雲南之地延祐間暫廢隨¶復其官秩如南臺而監察御
史今二十人至元六<md:KR4h0081_SBCK_030-23a>¶年初置各道提刑按察司正三品
有使副使僉事¶察判經歴知事二十八年改肅政廉訪
司使副使¶僉事各二人大司農奏罷各道勸農司以農
事歸¶憲司増僉事二人經歴知事照磨各一人今天下¶
凡二十二道始建臺時大夫則逹察爾也今六十¶年繼
<pb:KR4h0081_WYG_033-26a>
居其官者名氏拜罷嵗月則有掌故在謹記¶
　　徳符堂記　　　　　　　　　　虞　集
古之仕者不必出其國大夫士非有朝聘軍旅之事未
有舍其鄉黨親戚墳墓而之他邦者自侯國而入仕王
庭蓋可數焉春秋之末善用材者稍不盡出其國雖聖
人不能不轍環于四方矣井田廢而士不出於農矣封
建廢而人自達於天子矣於是材者能者之用不自止
于郡縣矣而士大夫始有去其鄉不復能自歸者焉若
<pb:KR4h0081_WYG_033-26b>
仁人君子之心詎能一日而忘父母之邦乎是故去家
而見用於世既貴而復歸故鄉此固人情之所同欲也
然而能得之者或鮮矣髙唐王公仁甫從其父時宦游
東南聲譽日起徧歴臺閣及持節江南副司臬事始得
一過其家顧瞻源泉之深長竹樹之葱倩慨然從其老
人昆弟求問其大父王大父游之舊躊躇咏嘆依依然
殆不能舍而去之王事有程不可留止而中心之往來
未始一日忘也天歴三年自㕘議中書拜治書侍御史
<pb:KR4h0081_WYG_033-27a>
眷遇日隆事任益重公亦自知其未可以遽歸也以其
未可遽歸也故其思加切焉因以告某曰里中有宅宅
中有堂我搆我成祭祀賓客之所也然而鬱乎在望莫
之至焉子何以表之而系吾志也乃為考諸王氏之故
取諸三槐堂銘名之曰徳符堂云夫善言徳者必本于
父兄古之道也今夫泰山喬嶽之間滃然雲興沛然雨
作土石發乎光潤英華燦乎日星豈無所自者哉仁甫
氏以令聞令望見知天子為名公卿固其符之已見者
<pb:KR4h0081_WYG_033-27b>
矣古人有言有感于斯應必隨之符之謂已仁甫氏以
學問為術知以政事佐化功則所謂應者復為感矣感
應相承於無窮者豈有涯哉王氏有賢子孫善求其本
始而得其符之所自發其在斯堂乎於戲君子之為徳
也自家而鄉自鄉而國自國而天下善推其所為而已
矣然則王氏之徳之符也其見信於斯世豈不逺且大
乎
　元文類巻三十
