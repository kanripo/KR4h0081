# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:19.502915
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 30
#+PROPERTY: FILE SB04n0204-030國朝文類-卷第三十.
<pb:KR4h0081_SBCK_030-1a>¶
國朝文𩔖卷第三十¶
記¶
　　克復堂記　虞集¶
克己復禮之&KR0003;在聖門惟顔子得聞之當是時七¶
十子者蓋有不及盡聞者矣後學小子廼得誦其¶
言於方冊之中聞其&KR0003;於千載之下豈非幸歟蓋¶
予甞反而求之沈㝠於物欲之塗者固無與乎此¶
也而知致力焉者僅足以爲原憲之所難而巳其¶
抜本塞原脫然不逺而能復者世甚鮮也然則苟¶
有志於聖賢者舎此奚適矣然而難言也昔者程¶
<pb:KR4h0081_SBCK_030-1b>¶
伯子少而好獵及見周子而有得焉自以爲此好¶
絶於胷中矣而周子曰是何言之易也後十餘年¶
程子見獵者於道傍不覺有喜意夫然後知周子¶
識察之精也嗚呼自顔子而降&KR0002;程子之髙明而¶
敦厚純粹而精微一人而巳其爲學也必不爲原¶
氏之剛制也明矣其十數年間豈無所用其功哉¶
而是好也&KR0055;潜宻伏於纎微之際不能不發見於¶
造次之間噫亦微矣郷非周子識察之精固不足¶
以知其必動於十數年之前非程子致察之宻亦¶
何足以自覺其動於十數年之後是固不可與迂¶
<pb:KR4h0081_SBCK_030-2a>¶
生曲學者論也而衆人廼欲以鹵莽苟且之功庶¶
幾近似其萬一可乎不可乎此則予之所甚懼而¶
旦暮不忘者也國子伴讀康生敏以克復名其堂¶
而來求文以爲記予既嘉其慕尚之髙逺而又懼¶
其易之也故著其&KR0003;使寘諸壁間因得以觀覧而¶
資其行逺升髙之一二也¶
　　誠存堂記　虞集¶
昔者君子之言居也宅曰安宅居曰廣居泰哉其¶
所以自處者乎何其安重尊髙之&KR0002;是也竊意君¶
子之所以爲安重尊髙者固無待於外而上棟下¶
<pb:KR4h0081_SBCK_030-2b>¶
宇益得以休其體而致其養夫豈苟然也哉集賢¶
待制鄱陽周君之爲堂也築必固材必美攻斵必¶
純澤構締必堅縝曲執必周正户牖必䟽逹温清¶
必冝適待其後之人必乆而無斁凡作室之道備¶
矣及其成也曽不以是自佚方挈挈然以誠存題¶
之此其意豈淺淺者顧使集爲之記集何足以知¶
之甞試即堂而言之仰升俯降卑髙之位定矣處¶
深郷明内外之辨嚴矣左揖右讓少長之叙列矣¶
以祀以養以宴以食父兄宗族之親在是矣郷黨¶
僚友之情可得而洽矣静以養動以思朝以興夕¶
<pb:KR4h0081_SBCK_030-3a>¶
以寧皦皦乎燭之而弗迷也粲粲乎列之而有文¶
也循乎其行之無忤歩也確乎其歸之無異本也¶
繹繹乎其繼也渾渾乎其無窽卻之有待於彌縫¶
也&KR0002;是者庶乎其名義之近之也乎而集又何足¶
以言之大江之南鄱爲大郡物殷而家給土木之¶
盛甲乙爲比而又以文雅相尚抑豈無以美名表¶
其居者乎誇者巳張警者巳末未有反身切求&KR0002;¶
是其實而大者也集又安敢不爲之記也惜乎集¶
之不足以知之不知以言之也謹記之曰周氏誠¶
存之堂作以某&KR0010;成以某&KR0010;名之者集賢大學士¶
<pb:KR4h0081_SBCK_030-3b>¶
姚公端甫題之者集賢侍講學士趙公子昂也蜀¶
郡虞集記¶
　　思學齋記　虞集¶
予始識臨江杜伯原甫於京師也見其博識多聞¶
心愛重之間從之有問焉沛乎其應之無窮也而¶
其天文地理律暦卜祝神仙浮屠之&KR0003;徃徃得諸¶
世外之士至於因人情時物之變論議政治之術¶
可指諸掌時大臣有得其才而薦用之者薦上未¶
命而大臣者卒事報聞原甫漠如一不介意方就¶
客舎取詩書易春秋悉去其傳注而繕書之&KR0099;然¶
<pb:KR4h0081_SBCK_030-4a>¶
有直求聖賢之遺於本書之意未幾去𨼆於武夷¶
山中其友詹景仁氏力資之蓋得肆志於所願學¶
而予不及從之矣延祐庚申予居憂在臨川原甫¶
使人來告曰我著書以究皇極經世之㫖子其來¶
共講焉且曰我以思學名齋居舊矣子爲我記之¶
明年予免䘮省墓呉中將遡浙踰嶠以成其約㑹¶
有召命不果又四年景仁来京師毎以思學之記¶
爲&KR0003;予曰原甫髙邁絶俗又能閒居山林無世事¶
之奪其所就殆必過人逺矣予何足以言予苟言¶
之人之所知耳所不知固不可言也它日授&KR0003;於¶
<pb:KR4h0081_SBCK_030-4b>¶
原甫而執筆焉尚未晚也景仁曰不可必有以復¶
於原甫者乃試誦所聞焉古之所謂學者無他學¶
也心學而已耳心之本體盖足以同天地之量而¶
致用之功又足以繼成天地之不能者焉舎是弗¶
學而外求焉則亦非聖賢之學矣然而其要也不¶
出於仁義禮知之固有其見諸物雖極萬變亦未¶
有出乎父子夫婦君臣長㓜朋友之外者也故曰¶
聖人者人倫之至而巳聖人至而我未至故必學¶
焉求其所以至則必思焉且何以知聖人哉于其¶
言行而巳矣言其言也行其行也然而反諸心而¶
<pb:KR4h0081_SBCK_030-5a>¶
有未盡行諸已而有弗得是以有思固非茫然無¶
所主而妄馳者也彼其由之而弗知察違之而不¶
覺反憧憧徃来於客氣之感何其多哉乃有爲之¶
&KR0003;者反欲絶去倫理措心如墻壁以待夫忽然之¶
悟於一觸之覺不亦殆乎今求諸此而不得者乃¶
欲從事於彼以庶㡬萬一焉反以絶學自勝果爲¶
善思者乎噫學固原於思而善思者必有所受矣¶
今夫有事於思者如火之始然而煙鬰之泉之始¶
逹而泥汨之草木始生土石必軋之逮其發也盖¶
亦巳艱矣故非髙明之資未易遽徹也而况思非¶
<pb:KR4h0081_SBCK_030-5b>¶
其道者乎然而甞聞之明睿所照者非&KR0002;考索之¶
所至夫至於明睿則無所事乎思矣無思者幾乎¶
聖人矣其始乃在於完飬而涵泳焉時至而化有¶
非在我者豈不盛哉請以是質諸原甫或有取焉¶
則因以爲記¶
　　舒城縣學明倫堂記　虞集¶
學校講學之地也古未有廟其釋奠於先聖先師¶
者非廟也後世始爲廟以祀夫子通乎天下三四¶
百年之間禮制寖盛我國家郡縣無小大皆得建¶
學&KR0057;以廟爲重焉是以有司脩祀典勿敢闕而教¶
<pb:KR4h0081_SBCK_030-6a>¶
無其師師非其人則或有不暇計者此士大夫因¶
循苟且之通弊要其識慮初不及此無恠其然也¶
舒城古邑也自宋季數有軍旅之事故學校之盛¶
微不及東南然而山川髙深風氣完宻民生其間¶
者有中州質愿之美而竒巖幽谷徃徃有昔賢名¶
人遺蹟足以風動其人而其人亦樂道之故其俗¶
爲易化者矣延祐乙夘前令杜思敬始重建廟而¶
講堂庳陋弗治乆而益壊部使者宋公翼甞督縣¶
令改作辭以故逮燮理&KR0270;化登蒙古進士第長是¶
邑始出獨見&KR0162;巳俸以天暦巳巳之&KR0010;度材庀工¶
<pb:KR4h0081_SBCK_030-6b>¶
撤而新之凡爲堂三間規制宏敞始與廟稱未朞¶
告成則某月也董役者典史周&KR0098;耆儒宋楊椿傅¶
熈宋文冨莅工者范應月胡立本皆儒也至順元¶
年秋燮理君以職事如京師踵門來求文以記之¶
今夫郡縣之吏急於簿書期㑹有不暇於爲治而¶
況教乎燮理君之爲邑知重學校於爲學知重講¶
習豈非知本者乎夫君臣父子兄弟夫婦朋友之¶
倫本諸天理之固然有不待於強名者人之爲道¶
豈有出於此五者之外者乎然而明之則叙不明¶
之則斁此教之所由興也氣質之不齊雖萬其殊¶
<pb:KR4h0081_SBCK_030-7a>¶
而大槩智愚賢不肖之分而已矣斯倫也愚者有¶
所不知不肖者又違而逺之故有待於啓迪矯率¶
無疑也乃&KR0002;賢且智者所謂質之美者也於其倫¶
之所在亦知求盡其心焉然而不聞聖賢之傳不¶
經師友之辨則不足以知天理之節文精義之攸¶
當則直情徑行必有堕於私意之所爲疑似之近¶
幾微之差其流弊反有以失其良心之正而貽世¶
俗無窮之害焉此係扵教者爲最切故古昔學校¶
之教壹是皆以明人倫爲事豈非憂之&KR0055;而慮之¶
逺者乎嗚呼洒掃應對而敬其事則窮理盡性之¶
<pb:KR4h0081_SBCK_030-7b>¶
學斯在服勤就飬而盡其職則存神知化之妙巳¶
存不踰乎屋室户庭之近而天地萬物之奥巳具¶
不外乎耳目口鼻之用而隂陽&KR0017;神之微巳通人¶
之所以爲人者亦大矣故曰聖人人倫之至而巳¶
不有以明之孰得而知之哉嗚呼其&KR0003;亦微矣登¶
斯堂者觀其名而思其實因予之言而求夑理君¶
之志庶幾有所觀感也夫昔邑之君子有李公麟¶
伯時甞讀書龍眠山因以自號故有龍眠書院在¶
縣治東飛霞亭之北&KR0038;初東禪寺僧併之而書院¶
廢夑理君得𨻶地於清心池亭之上盖伯時與蘇¶
<pb:KR4h0081_SBCK_030-8a>¶
子瞻黄魯直諸賢之所共游者也廼闢地爲屋以¶
復書院之舊以廣爲學之處燮理君之於其民也¶
有古人之道哉來者尚克繼之于永乆¶
　　孝思亭記　虞集¶
國子伴讀在平梁生爲予言其邑之善士曰張氏¶
兄弟以孝友稱扵郷作亭於先塋之左手種松栢¶
鬱鬱成林爲請於&KR0101;察御史周君景逺得大書孝¶
思二字以表其處而求文以爲記予甞聞之古之¶
君子之爲禮也盖無墓祭夫祭者之於&KR0017;神也求¶
諸隂陽之義備矣墓也者遺體之所藏也苟於是¶
<pb:KR4h0081_SBCK_030-8b>¶
乎求之豈不可哉而古之君子之爲禮也而墓無¶
祭者何也凡有&KR0038;有家者必有寢有廟廟所以祭¶
而墓非祭所也有廟者必有主主之始立也三祭¶
以虞之歸必奉諸其廟&KR0010;時祀之曰是神明之所¶
依也有禰之廟者自己之兄弟子孫皆至焉有祖¶
之廟者自父之昆弟子孫皆至焉有曽祖之廟者¶
自祖之兄弟子孫皆至焉有髙祖之廟者自曽祖¶
之昆弟子孫皆至焉有大宗之廟者凡族之昆弟¶
子孫莫不至焉者矣是合族之大法也而近世士¶
大夫家廟主之制或未之考一再傳之後昧於世¶
<pb:KR4h0081_SBCK_030-9a>¶
次者或有之矣況於民庶者乎是固君子之所深¶
嗟夫古之不可復也然幸而猶有一焉今中原之¶
地平衍温厚故其爲塋兆也髙曽而下凡子孫皆¶
得以次祔葬&KR0010;時上冢則猶得以知其處此爲某¶
親此爲某親拜於墓下者孰爲某親之子孰爲某¶
親之孫盖深有維持族姓之意焉後之君子苟以¶
義起禮則墓亭之設固在所不廢也張氏兄弟拳¶
拳於墓亭之意豈非知本者乎其以孝友稱於郷¶
也冝矣張氏兄弟三人曰通甫曰欽甫曰君甫張¶
氏之後必有顯者其自此三子者始歟¶
<pb:KR4h0081_SBCK_030-9b>¶
　　魏宋兩文貞公祠堂記　虞集¶
至大四年七月中山王公結自集賢直學士出守¶
順德明年郡以治聞守居無事乃按傳記而嘆曰¶
魏文貞公徴鉅鹿人宋文貞公璟沙河人今二邑¶
𨽻順徳則二公皆郡人守其土則祀其先民禮也¶
於是作宮學官東南考求當時衣冠之盛肖二公¶
儀形而合祠焉郡人梁某蘇某各以財來助司獄¶
崔某學正楊某董其役以延祐元年二月告成㤗¶
定元年天子始開經筵王公在集賢侍讀以經從¶
幸上都集與在行間以祠事語集將篆諸石以識¶
<pb:KR4h0081_SBCK_030-10a>¶
集曰治民者常示之以好惡郷背之正則民志一¶
而事有所據特教之䟽節耳而世猶迂之甚矣其¶
不知本也天下之患常出於巽懦無耻巽懦者苟¶
且無恥者無忌憚苟且而無忌憚人心始不可收¶
而至於無所不至君子盖深憂之&KR0002;二公者誠足¶
以表礪振起於斯人哉唐有天下二百餘&KR0010;莫治¶
於貞觀莫盛於開元之初一時名臣衆多近代盖¶
莫之及然而尚論剛正&KR0014;諌諍有古大臣之風者¶
則未有踰於二公者也苟以其事而論之魏公言¶
聽諌從實終厥身而宋公在相位數年耳比其没¶
<pb:KR4h0081_SBCK_030-10b>¶
也垂二十載不復更任柄要其得君行事誠不侔¶
矣然而天下後世信之無二則固在扵立志制行¶
之相髙者乎夫二公之郷非有百里之逺也二公¶
之相非有異世之隔也&KR0022;人誦其事而知其徳豈¶
一朝一夕之積而合祠之禮曠乆未舉固亦有待¶
也邪昔者¶
仁宗皇帝在御慨然閔習俗之弊於文法頽壞淪¶
靡而莫之救乃出獨斷以圗治凡所東拔常出不¶
次一時作新之志貞觀開元不足爲也郷使有&KR0002;¶
二公者出乎其間則氣𩔖之合風節所厲庶幾少¶
<pb:KR4h0081_SBCK_030-11a>¶
荅聖明之萬一乎始王公受知仁宗於東宮及踐¶
大統而巳在外服其祠二公也特因其職分之所¶
得爲而巳邇者論經之餘亦甞竊取二公言事之¶
要而陳之辭之𫠦達萬不及一徒想見其遺風餘¶
烈之不可復作南瞻祠宇悠然有千載之歎焉噫¶
豈吾二人之私也哉故作享神之詩曰¶
侃侃正辭髙風相望敬恭不忘有合其郷於昭顧¶
懐庶其在此以後民克享世有君子¶
　　尊經堂記　虞集¶
呉君伯厚之上世受學於陸文安公文安公題其¶
<pb:KR4h0081_SBCK_030-11b>¶
堂曰經徳而爲之記&KR0010;乆堂不存伯厚之父更築¶
之不敢仍舊名易之曰尊經堂盖言尊敬奉持夫¶
經德之訓也它日伯厚述其先人之意而求集記¶
之集謝不敏至于再三則爲之記曰昔者甞聞之¶
人有常尊莫尊於天&KR0038;有常尊莫尊於君家有常¶
尊莫尊於親是三者尊之不可踰者也而孰知吾¶
之有自尊其尊者盖有所受之矣故能以眇然稊¶
米之身而與天地參立以賛其功用而代其不及¶
者焉雖其氣欲之感千汨萬變而與上古聖神之¶
所同者終有所不泯亦終不爲禽獸&KR0017;蜮之歸者¶
<pb:KR4h0081_SBCK_030-12a>¶
良由此耳今具耳目口鼻手足心思之體而忽然¶
易之失其所常尊之者焉其亦不思之甚矣是故¶
夙興夜寐以匪觧也静飬動存以無貳也樂行憂¶
違無時而不奉以周旋也生順死寧以終始無違¶
也詩曰不顯亦臨無射亦保傳曰無有師保如臨¶
父母嗚呼昔之君子盖莫不尊之也夫故夫前而¶
千古後而千古億兆之人豈不能以尊此也哉容¶
有所未知也未知則必求諸其先知者焉舎徃聖¶
之立言行事奚適矣然而以言乎事則至簡也以¶
言乎言則至微也以億兆衆人之資而欲求徃聖¶
<pb:KR4h0081_SBCK_030-12b>¶
扵至微至簡至難也是故即此而反求近思以得¶
之者善學之能事也自此而誦&KR0003;援引愈詳而愈¶
逺者支離之流弊也故必有脫然真知其可尊而¶
尊之焉則天地同其大日月同其明江河同其行¶
寒暑同其信孰得而易之孰得而禦之也哉後之¶
志髙材䟽者樂其超詣之速而遽忘其反思宻察¶
之功㮣以一言蔽其學茫洋濩落幾入於狂簡之¶
域而不自反賊害本心反有甚於纒繞語言文字¶
者此豈非狎大人侮聖人之言不知天命而不畏¶
者哉故使迂儒曲士指其末而目以異端之歸則¶
<pb:KR4h0081_SBCK_030-13a>¶
亦無恠其然矣嗚呼必有明識之士出入其間而¶
歴知異同之故流弊之害&KR0099;然反而求之有以盡¶
其心體之大而致其用焉天地弗違也&KR0017;神無間¶
也此豈非振世之豪傑者乎伯厚誠不移於習俗¶
不怵於時尚奉承乃祖乃父之訓而尊其所尊者¶
焉歸乎江山之上搢紳先生必有能爲伯厚言之¶
者延祐元年四月朔記¶
　　西山書院記　虞集¶
建寧路浦城縣眞文忠公之故居在焉其孫淵子¶
言其族人用建安祠朱文公之比築宫祠公相率¶
<pb:KR4h0081_SBCK_030-13b>¶
舉私田給凡學於其宮者而請官爲之立師江浙¶
行中書省上其事朝廷韙之名之曰西山書院列¶
爲學官實延祐四年四月也是年天子命大司農¶
晏翰林學士承旨某譯公所著大學衍義用國字¶
書之每章題其端曰眞西山云書成奏之上常覽¶
觀焉昔宋臣甞繕冩唐宰相陸宣公奏議以進其¶
言曰&KR0002;使聖賢之相契即如臣主之同時識者以¶
爲知言由今觀之宣公之論治道可謂正矣然皆¶
因事以立言至於道徳性命之要未暇推其極致¶
也公之書本諸聖賢之學以明帝王之治㩀巳徃¶
<pb:KR4h0081_SBCK_030-14a>¶
之跡以待方來之事慮周乎天下憂及乎後世君¶
人之軌範盖莫備於斯焉董仲舒曰人主而不知¶
春秋前有䜛而不知後有賊而不見此雖未敢上¶
比於春秋然有天下國家者誠反覆於其言則治¶
亂之别得失之故情僞之變其殆庶幾無隱者矣¶
公當理宗入繼大綂之初權臣假公之出以定人¶
心旣而斥去之十年復召首上此書當時方注意¶
用之未幾而公亡矣詩云人之云亡&KR0022;國殄瘁公¶
再出而世終不𫉬&KR0013;其用豈非天乎庸詎知百年¶
之後而見知遇於聖明之時也然則公之祀豈止¶
<pb:KR4h0081_SBCK_030-14b>¶
食於其郷而巳乎盖甞聞之工師之爲宮室也猶¶
必有尺度繩墨之用樸斵締構之制未有無所受¶
其法者也爲天下國家其可以徒用其才智之所¶
及者哉今¶
天子以聦明睿知之資然能自得師尊信此書以¶
爲道揆況衆人乎學者之㳺於斯也思公之心而¶
立其志誦公之書而致其學聖朝將得人於西山¶
之下焉不徒誦其言而巳也九月甲子朔十三日¶
丙子集賢修撰承事郎虞集記¶
　鶴山書院記　虞集¶
<pb:KR4h0081_SBCK_030-15a>¶
昔者儒先君子論道統之𫝊自伏羲神農黄帝尭¶
舜禹湯文武周公至於孔子而後斈者𫝊焉顔子¶
没其斈不𫝊曽子以其𫝊授之聖孫子思而孔子之微¶
益以明著孟子得以擴而充之後千五百年以至扵宋汝¶
南周氏始有以継顔子之絶學𫝊至程伯淳氏而正𠦑¶
氏又深有取於曽子之學以成巳而敎人而張子厚¶
氏又多得於孟子者也顔曽之學均出於夫子豈有¶
異哉因其資之所及而用力有不同焉者尔然則𫠦¶
謂道統者其可以妄議乎哉朱元晦氏論定諸君子¶
之言而集其成盖天運也而一時小人用事惡其厲巳倡¶
<pb:KR4h0081_SBCK_030-15b>¶
邪&KR0003;以為之禁士大夫身蹈其&KR0852;而學者公自絶以¶
苟全及其禁開則又皆&KR0060;取緒餘徼倖仕進而巳¶
論丗道者能無盡然于兹乎方是時蜀之臨卭有魏¶
華父氏起于曰鶴山之下&KR0108;然有以倡其&KR0003;於摧廢¶
之餘拯其弊於口耳之末故其立朝惓惓焉以周程張¶
朱四君子易名為請尊其統而接其𫝊非直為之名¶
也及既得列祀孔廟而賛書乃以属諸魏氏士君子之¶
公論固巳與之矣及我　聖朝奄有區夏至於延祐¶
之歳文治益盛仍以四君子并河南邵氏涑水司馬氏¶
新安朱氏廣漢張氏東莱吕氏與我朝許文正公¶
<pb:KR4h0081_SBCK_030-16a>¶
十儒者皆在從祀之列魏氏之曽孫曰起者𨼆居¶
呉中讀詔書而有感焉曰此吾曽大父之志也何幸親¶
復見諸聖明之朝哉今天下斈校並興凢儒先之𫠦¶
經歴徃徃列為斈官而我先丗鶴山書院者臨卭¶
之&KR0517;莽莫之剪治其僑諸靖州者存亦無㡬而曽¶
大父實塟於呉先廬在焉願䂓為講誦之舎奉¶
詞先君子而推明其斈雖然不敢専也泰定甲子之¶
秋廼来亰師將有請焉徘徊乆之莫伸其&KR0003;至順¶
元年八月乙亥¶
皇帝在奎章之閣思道無為某官某得侍左右因¶
<pb:KR4h0081_SBCK_030-16b>¶
及魏氏所𫝊之學與其孫起之志¶
上嘉念焉命臣集題鶴山書院著記以賜之臣¶
聞魏氏之為學即物以明義友身以求仁審¶
夫小學文藝之細以推致乎典禮㑹通之大本¶
諸平居屋漏之𨼆而𠑽極於天地&KR0294;神之著巖¶
巖然立朝之大節不以夷險而少變而立¶
六言垂&KR1688;又足以作新乎斯人盖庶㡬乎不¶
悖不惑者矣若夫聖賢之書實由秦漢以來¶
諸儒誦而𫝊之得至于今其師弟子𫠦授受¶
以顓門相尚雖卒莫得其要然而古人¶
<pb:KR4h0081_SBCK_030-17a>¶
之遺制前哲之緒言或者存乎其間盖有不可廢¶
者自濂洛之&KR0003;行朱氏祖述而發明之於是學者¶
知趨乎道徳性命之本廓如也而從事於斯者誦¶
習其成言惟日不足所謂博文多識之事&KR0002;將略¶
焉則亦有所未盡者矣況乎近世之弊好爲鹵莽¶
其求於此者或未切於身心而攷諸彼者曽弗及¶
於詳博於是傳注之所存者其舛譌牴牾之相承¶
旣無以明辨其非是而名物度數之幸在者又不¶
察其本原誠使有爲於世何以徴聖人制作之意¶
而爲因革損益之器哉魏氏又有憂於此也故其¶
<pb:KR4h0081_SBCK_030-17b>¶
致知之日加意於儀禮周官大小戴之記及取諸¶
經注䟽正義之文㩀事别𩔖而録之謂之九經要¶
義其志將以見夫道器之不離而有以正其臆&KR0003;¶
聚訟之惑世此正張氏以禮爲教而程氏所謂徹¶
上徹下之語者也而後人莫究其&KR0003;以兼致其力¶
焉昔之所謂鹵莽日以彌甚甘心自棄於孤陋寡¶
聞之歸嗚呼魏氏之學其可不講乎今起之言曰¶
起幸甚身逢¶
聖天子文治之盛追念先丗深惜舊名起將于斯¶
與明師良友教其族人子孫昆弟及郷黨州閭之¶
<pb:KR4h0081_SBCK_030-18a>¶
俊秀庶乎先君子之遺意而魏氏子孫世奉其祀¶
事精神血氣之感通亦於是乎在其有託於永乆¶
而不墜也不亦悲乎臣之曽大父寔與魏氏同學¶
於蜀西故臣得其粗者如此敢輙書以爲記魏氏¶
名了翁字華甫臨卭人故宋慶元巳未進士仕至¶
資政殿大學士參知政事僉書樞宻院事都督江¶
淮軍馬贈太師封秦國公謚文靖而學者&KR0091;爲鶴¶
山先生云¶
　　張氏新塋記　虞集¶
故資政大夫中書左丞樞宻副使贈推誠同徳佐¶
<pb:KR4h0081_SBCK_030-18b>¶
運功臣太師開府儀同三司上柱國追封魏國公¶
謚忠宣張公諱文謙字仲謙丗爲順徳沙河人大¶
父諱宇贈保節功臣銀青榮禄大夫大司徒柱國¶
魏國文&KR0598;公父諱英贈純徳秉義功臣太保儀同¶
三司上柱國魏國簡懿公皆塟沙河之盖里公之¶
子榮禄大夫陜西諸道行御史臺御史中丞晏次¶
曰奉議大夫侍儀引進使杲次曰某官昇孫曰承¶
事郎曹州判官孝誠次曰奉訓大夫林州知州孝¶
則曽孫曰某至元二十年三月壬申公薨塟先塋¶
之次晏病其土之隘且薄也中心慊焉以世家仕¶
<pb:KR4h0081_SBCK_030-19a>¶
於朝爲大臣不得在郷里至治元年自陜西以病¶
歸老數徴用輙謝不赴家居十年購得善地郡城¶
西八里曰董村掘深六十尺始及泉嘆曰吾親而¶
得藏於斯也庶乎其可以無悔焉爾矣卜得天暦¶
三年四月某日&KR0123;將奉柩遷焉魏國夫人劉氏祔¶
張氏新塋肇諸此使孝則來京師謁太史集徴文¶
以識之集甞觀於　世祖皇帝之世矣自其在藩¶
至於即位文武小大之臣乗運以興者各以職事¶
見功業求其悃愊深厚知爲國之本造權輿於屯¶
昧不寧者於公見焉太保劉公秉忠學術通神明¶
<pb:KR4h0081_SBCK_030-19b>¶
機算&KR0002;龜䇿其所以為上計者審矣當是時軍&KR0038;¶
之重則有宗親貴人而書記征發之責取才金氏¶
之遺而有餘也乃獨薦公爲謀臣在上左右主儒¶
者使陳先王之道雖&KR0002;迂於智數而¶
世皇信用以一天下而貽子孫無疆惟休其迹無¶
得而名焉嗚呼自孔子孟子没豪傑各以其資&KR0108;¶
而内聖外王之學千數百年無能道之者生民况¶
得&KR0013;其澤乎宋儒始有以逺接其端緒而朱子爲¶
能集其書之大成然猶以是取怪時人身幾不免¶
自其學者頌而習之亦或莫究其㫖許文正公衡¶
<pb:KR4h0081_SBCK_030-20a>¶
生乎戎馬搶攘之間學於文獻散逸之後一旦得¶
其書而尊信之凡所以處巳致君者無一不取於¶
此而朱子之書遂衣&KR0013;海内其功詎可量哉夫孰¶
知先後扶持時其進退乆速使其身安乎朝廷之¶
上而言立道行者公實始終之也嗚呼微朱子聖¶
賢之言不明於後世微許公朱子書不著於天下¶
微公則許公之&KR0003;將不得見進於當時矣庸非天¶
乎中統建元以來政術與時髙下獨成均之教彞¶
倫大農之興稼穡暦𧰼之授人時凡出於公之所¶
爲者皆隱然而有不可變者詩云樂只君子&KR0022;家¶
<pb:KR4h0081_SBCK_030-20b>¶
之基其公之謂乎凡公歴官行事&KR0010;月具見神道¶
碑文集輙掇其𨵿於國家治教之大者而表之如¶
此云¶
　　御史臺記　虞集¶
天暦元年十一月壬申御史臺臣入見内殿¶
皇帝&KR0002;曰以予觀於天下之治不有臺憲之司布¶
在中外則何以肅綱紀正風化輔成朝廷之大政¶
而休息吾民乎昔我¶
世祖皇帝即位之十年始立御史臺以緫國憲其¶
憂深慮逺使吾子孫有以周防於隱微禁制於暴¶
<pb:KR4h0081_SBCK_030-21a>¶
著其在斯乎朕三復貽謀究觀法意懼無以彰¶
皇祖創始之明責任之重其刻石内臺儆有位於無¶
窮焉丁亥御史大夫臣伯顔䓁言謹具石請刻詔¶
書制詔國史汝世延汝集䓁其製文係以御史大¶
夫以下至監察御史姓氏臣世延自中丞行臺江¶
南臣集承詔再拜稽首而言曰我皇元之始受天¶
命也建旗龍漠威令赫然小大君長無有逺邇師¶
征所加或克或附於是因俗以施政任地以率賦¶
出其豪傑而用之禁罔䟽闊包荒懐柔故能以成¶
其大制作之事蓋有待也¶
<pb:KR4h0081_SBCK_030-21b>¶
丗祖皇帝聖繇天縱神武不殺智詘羣䇿取善無¶
方定天下而一之乃攷帝王之道酌古今之冝建¶
國紀元而著令典焉立官府置郡縣各有其職而¶
上下相承内外相維聮屬貫通以通功成務丞相¶
中書以統之上承天子出政令於天下較&KR0002;畫一¶
莫敢踰焉其或任焉而非人令焉而非法近焉而¶
弗察逺焉而弗逹交修其非以輔其所不逮則責¶
諸風憲它官雖貴且重不得預況乎朝廷百執事¶
郡縣小大之吏作姦犯科爲不善者乎是故使其¶
君子安焉以盡心使其小人懼焉而遷善而天下¶
<pb:KR4h0081_SBCK_030-22a>¶
之治成矣此其官所以不可一日闕歟¶
今上皇帝以　武皇之親子乆勞於外入正統緒¶
罪人斯得功成不居克讓大位故其觀乎事變之¶
極而知患得患失者必至於無所不至察乎民庶¶
之隱微知其蠧弊深刻而無所告愬故慨然當宁¶
興嘆而屬意於斯者豈偶然哉謹按御史臺至元¶
五年置秩從二品二十一年陞正二品大德十一¶
年陞從一品臺有大夫一人後増一人中丞二人¶
後又増二人随復故侍御史二人治書侍御史二¶
人殿中侍御史二人治朝著之事典事二人掌莫¶
<pb:KR4h0081_SBCK_030-22b>¶
府文書之事後改爲都事三人後又以都事之長¶
蒙古&KR0002;色目一人爲經歴檢法二人後廢管勾三¶
人其一人兼照磨&KR0101;察御史十二人後増至十六¶
人皆漢人又増蒙古色目人如漢人之數今三十¶
二人至元十四年旣取宋置南行臺二十七年專¶
莅江南之地號江南諸道行御史䑓官秩如内臺¶
而監察御史今二十四人西行臺&KR0004;由雲南㢘訪¶
司陞行臺大徳元年移治陜西號陜西諸道行御¶
史臺莅陜西甘肅四川雲南之地延祐間暫廢随¶
復其官秩如南臺而監察御史今二十人至元六¶
<pb:KR4h0081_SBCK_030-23a>¶
年&KR0004;置各道提刑按察司正三品有使副使僉事¶
察判經歴知事二十八年改肅政廉訪司使副使¶
僉事各二人大司農奏罷各道勸農司以農事歸¶
憲司増僉事二人經歴知事照磨各一人今天下¶
凡二十二道始建臺時大夫則塔察児也今六十¶
年繼居其官者名氏拜罷&KR0010;月則有掌故在謹記¶
國朝文𩔖卷第三十¶
<pb:KR4h0081_SBCK_030-23b>¶
<pb:KR4h0081_SBCK_030-23b>¶
