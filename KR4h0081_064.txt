# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:21.572012
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 64
#+PROPERTY: FILE SB04n0204-064國朝文類-卷第六十四.
<pb:KR4h0081_SBCK_064-1a>¶
國朝文𩔖卷第六十四¶
　神道碑¶
　　鄧州長官趙公神道碑　姚燧¶
有虞臣相翳佐舜調馴鳥獸賜嬴姓其後費昌去¶
夏歸商爲湯御孟戯中衍爲大戊御至周造父爲¶
穆王御服盜驪驊驑緑耳之𩦸西廵樂而忘歸徐¶
偃王反復御曰馳千里破徐賜趙城爲趙氏其子¶
孫散居何望傳次㡬何至公者不可稽然由所記¶
憶其先家代之繁畤金亡去其郷凢再徙始爲兾¶
之衡水人又爲蔡之平輿人天興癸巳之棄汳播¶
<pb:KR4h0081_SBCK_064-1b>¶
蔡也公以善射足力材兼衆難倡義兵數千爲帥¶
聞天兵圍蔡急城中糧絶乃率部曲發平輿冨室¶
藏粟&KR0018;擔疾戰百死突圍上餽召見行闕嘉其忠¶
勞𠡠銀符提控復潰圍還保平輿明年甲午金亡¶
將戯下歩&KR0016;數千下宋時襄陽開制閫改信効左¶
軍統制制閫後厭降將多恐聚此叵測謾爲受犒¶
欲致盡阮之太尉江海䇿曰且人窮而來歸誅之¶
不義又吾閫所節度四十五軍半北人今此加誅¶
則吾軍北人各有心矣徒足啓猜長亂漢北之州¶
獨鄧近去吾閫程再曰耳北與敵鄰乗彼虚棄未¶
<pb:KR4h0081_SBCK_064-2a>¶
戍盍遣是衆先之在彼有生降之德在我有復地¶
之利一舉而得兩者也閫然之别遣路鈐呼延實¶
將&KR0002;干千人爲&KR0101;來戍至則與實不相善益憤前¶
吾所好相下而顧不容將以計誅又一軍譁譟皆¶
言制閫不足爲盡力㑹明年乙未十月天兵略地¶
漢上集將佐南門商戰守冝公扼劒前衆曰始吾¶
下宋正求活我戯下數千人與&KR0002;妻孥而制閫欲¶
一切以計殱之情露而事迫者數矣今幸出戍不¶
獨任吾别將&KR0101;之一旦誣以他辠盡無吾噍𩔖覆¶
掌不難爲也誠不忍與&KR0002;泯泯膾脯㓂手必歸¶
<pb:KR4h0081_SBCK_064-2b>¶
皇元後應者斬統領徐海獨辨不可立斷其首以徇¶
一軍皆呼抃受命馳造實營執以出盟令呼宋兵¶
投仗脱甲吾不犯&KR0002;一人盡歸之襄陽如輙肆動¶
皆誅死實駭汗失常目眙瞠舌撟然不能下頃不¶
得巳乃親呼其軍如所教者於是皆受命復與將¶
佐爲約是州生齒十萬今日之事將求生之非固¶
苦之將思完之非固離之衆曰生完之耳離苦何¶
爲公曰&KR0002;既相許矣其無殺人父兄而臣妾其子¶
女以利貨財與懷復私怨衆又曰不越公命也乃¶
開門納吾元兵事成終朝肆不變市爲具車馬遣¶
<pb:KR4h0081_SBCK_064-3a>¶
實令將其軍盡還之襄陽少不怨制閫昔者圖巳¶
而甘心此軍也居再月¶
太宗爲太子南征還過教以是城甚近襄陽虞力¶
孤不能自完且歳荒與均唐三州民徙雒陽之西¶
三縣鄧治長水均治永寧唐治福昌許公權冝行¶
省事乃先勞分苦佐乏藥疾翦&KR0068;墾萊府寺田廬¶
於粲一始明年丙申襄樊亦徙雒陽其年公入覲¶
特賜金符錦衣許出戰督軍入守字民别降銀符¶
八十金符八以酬從公將佐同力者奏雒西歳又¶
荒乞歳得大名軍儲米爲石四萬五千陜州鹽爲¶
<pb:KR4h0081_SBCK_064-3b>¶
斤&KR0002;干萬以&KR0338;餓人制可如是資食二州三年後¶
歳登乃止辛丑授鄧州長官奏以弟將州兵亦可¶
而是州兵民始分後十二年祭丑在先朝¶
今上以太弟之重命故丞相史忠武公經略河南¶
始屯田漢上張平宋本盡還爲徙鄧均唐襄樊五¶
州民實南公始復鄧時宋巳築襄樊均皆𪧐重兵¶
徙民各歸其州惟是三州還者無所於歸襄樊僑¶
治州北均僑治西皆𠋣公爲援南州數十里淪爲¶
盜區戰外耕内四年之間積穀石七十餘萬丙辰¶
乞骸骨不報明年疾卒實丁巳春二月十有四日¶
<pb:KR4h0081_SBCK_064-4a>¶
年六十有一其月二十有四日肇塋州東南之曲¶
專里以塟自䘮及窆祭&KR0152;聲振城野數萬人昔受¶
公生之死地者公諱祥字天麟魁貌碩躬望之威¶
如孝親友弟及有地方數百里秉龯垂符常布衣¶
韋帶麤冠弊鞍江漢大都督爲言衣冠貴賤章也¶
何乃爲是過儉下自同庶服邪不恤也與將佐言¶
公府則吾節度汝不可不嚴名分之守私處則汝¶
皆少所從起相習者豈可遽修邊幅改度平日也¶
必齒坐序飲其䟽簡目節直坦與人不疑如此考¶
贇妣李生子二人長公弟彦即將州兵者大考仔¶
<pb:KR4h0081_SBCK_064-4b>¶
曽大考康三丗連不仕饒貲樂施夫人霍以賢聞¶
子一人昭勇大將軍保甲萬戸侃今鎮衢州男孫¶
三人伯元仲亨叔利女孫四人適耶律弼李友端¶
劉仲温季㓜槩公之始遭金季年出無受知託援¶
之臣入無素勛可藉於家&KR0108;其孤身百戰前驅積¶
勞而加數千健武之上亦何壯也且人之才相爲¶
十百千萬不能齊同以一人當一人爲衆人以一¶
人絶出千萬人之上是曰俊傑方天定命昭昭而¶
昧者疑所適歸彼千&KR0002;萬人犇走爲依求以自全¶
其受是依者内揆無可出險反正之才豈以一身¶
<pb:KR4h0081_SBCK_064-5a>¶
貿貿先衆徒死則依人者猶不難於爲人依而受¶
者也金既隕祚而後將十餘旅之衆下宋其志仁¶
此人也及宋不察將快其肆毒巳乃北戍鄧州爲¶
置&KR0101;將防虞而戎備之其伺釁&KR0060;發不保其終何¶
如也非公謀斷灼知改玉安能轉禍爲福侯食此¶
州哉然由公而上不仕三世潔實儉勤積累悠長¶
能散𪧐居芘後之功既碩既豐而始大興此𫝑之¶
必至理之固然者今侃也即基堂之龍盾虎符列¶
名平宋㓛臣非公作則之報而誰諸孫繼繼脩偉¶
則是澤也夫豈一再傳而可遽艾之邪後塟三十¶
<pb:KR4h0081_SBCK_064-5b>¶
有二年至元二十五年戊子侃自衢遣叔利五千¶
里持衢學官鄭怡所譔行狀走鄧請述墓碑燧哀¶
其志在揚厲先烈又甞家雒西與我先人居相邇¶
而游相好也故不終辭銘曰¶
穰之南東有堂其封下爲平輿趙公幽宫返是之¶
年周甲子一束髮樹名古人自必翊將衰祚偶方¶
興時如闘孺子賁𫉬是支金鼎沉淪提是窮旅曰¶
犇與國渉漢南騖來戍是州始脱危阽乃棄衆星¶
日月載瞻甫少康蘇熯螽荐沴徙北就豐于洛之¶
汭雒凶亦然移粟大名以及還南保甲戰耕與是¶
<pb:KR4h0081_SBCK_064-6a>¶
州民耄稚十萬形影相附千里徃返厚深之仁崇¶
阜增川冝是州民戴爲二天朱邑桐郷古弗是過¶
卜置冢傍萬家且夥有子將軍方爗烈光虎節斯¶
皇孰曰公亡匪銘伊白匪石安邈我筆載兹後來¶
者𧷤¶
　　山南廉訪副使馮公神道碑　姚燧¶
公以至元廿八年年五十九九月六日卒宫朝請¶
大夫山南江北道肅政廉訪副使于襄陽燧遊呉¶
㑹還過行臺廣陵得訃於故御史中丞魏&KR0004;所遂¶
出涕相弔後三年始拜其墓指桓楹誓曰公平生¶
<pb:KR4h0081_SBCK_064-6b>¶
交友間文惟我怡者它日當銘是爲報子休復亦¶
已叙所履歴見求因記前卒六年甞叙馬氏三丗¶
遺文有曰以中議年五十九卒官同知山東西路¶
轉運使故中順方年六十以同知臨海軍節度使¶
致事至通議亦以同知集慶軍節度使六十致事¶
三丗皆止同知亦理之不偶然事之可異者公抵¶
掌曰&KR0002;是同知不善吾家耶吾它日有避而不爲¶
耳今公之壽僅齊中議校所卒官廉副班序正與¶
轉運節度同知者等六命四丗卒致皆不逾六十¶
嗚呼造物之迹人果可以意智闚耶中議中順通¶
<pb:KR4h0081_SBCK_064-7a>¶
議爲髙曽祖諱仲尹子翼璧考中書右部郎中諱¶
渭丗稱馮孝子公之先諱由通議築松庵崧山曰¶
崧後更岵字夀卿童子聦警於書博觀彊識賞於¶
中書忠肅公許妻以季之子闕幘由貧試吏征商¶
屹屹自飭不盪華墮中統建元時年未壯入&KR0122;中¶
書職奏事曹䇿識沉明得失先事日從丞相造膝¶
清光右部爲郎自丞相辯章而下皆友諮之父子¶
並政法制未苛不嫌也人榮耀焉或䜛禁中省曹¶
多徒顓庸在列庭加汰擢公以風度脩凝敷對有¶
次畱後一故相長左右幕喜氣排人諸曹讋縮公¶
<pb:KR4h0081_SBCK_064-7b>¶
不下之故事諸曹岀皆緫管判官獨抑公眞定轉¶
運經歴換衞輝緫管經歴官承事郎令眞定之無¶
極事治考最換令洺之曲周狀其簿貪懦黜之圍¶
襄陽急發民益兵河之北公惟視丁地入中甲者¶
戸抽一人籍之請託不行苞苴不入形埶富室施¶
計無所凢竄名它役者皆出僚吏無所姦利其間¶
江南既一陞奉議大夫僉山南湖北道提刑按察¶
司事換僉嶺北湖南道提刑按察司事二境皆錯¶
壤夷蠻人所憚行公冐阻凌歊瘴郷蠱俗上下山¶
谷至不可馬或轎以杖殆數千里刺舉周治簡削¶
<pb:KR4h0081_SBCK_064-8a>¶
冗長官吏數百臺臣勞之移近畿甸換河北河南¶
道提刑按察司僉事官市民物不輙與直責悉還¶
之罪去官吏三百積没賕賂且三千定霜摧電擊¶
蠧朽皆折唐之&KR0101;州諱發其伏逃訟于朝顧列公¶
實田湖陽三十頃禁殺日殺紆塗乗傳多燒驛薪不¶
法十餘事詔御史問之無絲髮得抵其誣辠陞朝¶
請大夫江西湖北道提刑按察副使未代棄歸尋¶
仍前官換山北遼西道提刑按察副使以疾辭行¶
臺臣終曰舉職風紀求歸者其私不可釋也擇其¶
去家近在十舎外者以便之再換山南江北道肅¶
<pb:KR4h0081_SBCK_064-8b>¶
政廉訪副使命下數日卒僑塟檀溪之東筮仕至¶
是三十餘年恬忽時榮退易進難數命皆家受之¶
臨繁處劇暇豫而集遭佳林泉野服珮寳璐鳴琴¶
賦詩忘反移日觀所號雪崖亦可得其嗜尚巳俸¶
入盡於及故家之孤&KR0660;與娯賔購鼎彞書畫故遺¶
産不&KR0313;十金所標襮其閥甚髙跬歩恒以羞親爲¶
心迨氣息奄奄猶大書松庵墓馮孝子墓雪崖墓¶
賜休復曰各伐石表之阡亦自喜其善全歸也遺¶
文千篇晚而筆力逾進辭多雄剛深古卑於文者¶
不能句求凢再配前夫人楊氏即忠肅公妻者今¶
<pb:KR4h0081_SBCK_064-9a>¶
夫人王氏其母休復與休復母之兩致其道不知¶
者不以爲前夫人之生觀行有家爲德如何女温¶
香㓜三男孫鶴齡龜齡彪齡二女孫皆下殤銘曰¶
公生自孱見靈竒也葱衡鏘然妙爲辭也人一善¶
偏己兼之也其藴淵淵介介持也其履平平循循¶
施也入司奏牋出縣爲也同不俗牽異不離也責¶
言言宣責事治也憲府所𨇠吏不欺也風行嶺堧¶
江之湄也㡬耳順年不云耆也厚夜長眠寤何時¶
也聞之幅&KR0695;多舊悲也曰良弓傳子爲箕也揉木¶
不弦丗業卑也獨公青氊守不移也丗德陶甄不¶
<pb:KR4h0081_SBCK_064-9b>¶
外師也子于父田播其菑也父材楠楩子構基也¶
有華蟬嫣冠雙綏也與乃祖肩官醜夷也皆不持¶
銓衮職禆也豈天爲懸座右巵也不&KR0313;其泉斯不¶
欹也信彼微權馮氏私也滹沱之川浩瀰瀰也苗¶
胄必賢餘波滋也母折楚篿以筮疑也麗牲有穿¶
徴銘詩也¶
　　浙西廉訪副使潘公神道碑　姚燧¶
公潘姓諱澤字澤民宣德府人府在金惟州曽祖¶
甞爲州孔目而逸其諱祖禄考得用生行軍萬户¶
府提控渙及濤與公伯仲氏皆善厚殖其家資公¶
<pb:KR4h0081_SBCK_064-10a>¶
讀書壯而遊先師魯齋左丞許公之門盡戞故習¶
而氣質大變養親不違其志事兄愛以敬閨闥有¶
閑及出門庭卑以下人語恐惴之遇夙無所厚薄¶
者于塗必謙謹戀嫪令盡所言不峻謝别用太保¶
劉文貞公薦由從事太府&KR0101;擢&KR0101;知事轉貳左藏¶
庫使出再提舉織染局金符在順天路官承直郎¶
宣德府則奉訓大夫課皆最陞奉議大夫知弘州¶
兼諸軍奥魯始有土民以行所學郡旱遍禱其境¶
百神巳乃詣郭西泉投文祝曰山川之神其所司¶
者惟在能興雲雨以水下圡耳今旱暵如是不能¶
<pb:KR4h0081_SBCK_064-10b>¶
膏澤之神固已不得其職使州刺有罪幸漏譴于¶
明天子必將殃之冝止其身吾民何&KR0499;横罹斯毒¶
則爾神又佚罰矣敢恐恐退俟終不得命當自劾¶
去其夜有光如星騰泉明日大雨爲屋祠龍泉上¶
自公未至州之南並山風爲灾又爲文禱曰風者¶
天之號令順四時温燠凄&KR0338;之氣發逹遂成萬物¶
者也時自爲惠反之而巳灾況暴厲無節穴涌谷¶
起飄翔塵沙偃揠禾稼以病民哉禾民恃以生上¶
以岀縣官租賦下乃仰以粢盛報事乎明神今使¶
之貧窘無所於食目其顰苦之顔耳乎愁嘆之聲¶
<pb:KR4h0081_SBCK_064-11a>¶
神亦安所利之必州刺之是矜其收是慿怒自爾¶
風灾衰息民頼至今尤究心用獄前政繫疑盜八¶
人榜掠百至求迹無所公明其非辜皆岀之刼家¶
訟公故縱無㡬時而盜果得西京械成獄令待命¶
他郡過治囚號市曰此州之人神明公以爲包拯¶
復生獨不能相活邪公將召問同列謂冝發卒衛¶
出吾界而巳讞非吾事也公曰人求直其枉烏可¶
陽爲充耳不聞卒問之蓋太原民輸稅西京慮倉¶
吏不以時受入鈔貴家奴令代其輸既如約矣奴¶
與僞爲鈔者友陽悔之有我善鈔而歸所僞爲我¶
<pb:KR4h0081_SBCK_064-11b>¶
急其得不詳視也出而用之而事始露有司鍜成¶
之謂我利賤而買之僞爲首當以見知法公列上¶
之竟雪其誣而抵奴與僞爲者法賦州市牛公懲¶
他郡驅牛至官擇可受直聽命旬浹犇走煩勞廢¶
其穡事令持價即郷民自爲市吏無所姦利駔儈¶
亦不得上下其直轉知興中州入爲&KR0101;察御史𠛬¶
部主事恃當國臣知多行不法察院召按不能致¶
公從卒至部捕之一訊而貪墨皆出論如律轉僉¶
山北遼東道提刑按察司事治有田民殺其主者¶
獄巳結矣公詳讞之則其妻與所私夫爲之乃昭¶
<pb:KR4h0081_SBCK_064-12a>¶
田民當二人法又有訟爲豪室奴其一家十七人¶
有司觀顧數年不能正公以凢今鬻人皆畫男女¶
左右食指横理於劵爲信以其踈宻判人短長壯¶
少與獄辭同其索劵視中有年十三兒指理如成¶
人公曰僞敗在此爲召郡兒年十三十人以符其¶
指皆宻不合豪室遂屈毀劵民之或言髙麗王有¶
逆意集將吏將徙故都詔近臣偕公即治公以王¶
今尚主王設舉事主安不知知安不上變聞而噎¶
嘿以從他臣治獄希意深鷙求竟公獨輕平主果¶
馳使明王無有事從中變制使多得罪獨還公憲¶
<pb:KR4h0081_SBCK_064-12b>¶
尋入都事御史臺剖白群疑商訂時才自其口岀¶
人所畏縮皆身任爲無少顧讓然不專己博咨之¶
人甞曰君子小人喜以朋從觀受薦何人得過半¶
矣又致察其間有失而不中哉今曰必吾所織則¶
識有盡不足於列職中外況未必盡賢人曰可者¶
審可不必囿以資格故評臺臣者皆曰自公都事¶
察院&KR0101;司一時翕翕勝職最衆出爲江北淮西道¶
提刑按察副使按宣慰家兒怙𫝑抑買民物不償¶
直與償而不滿者皆比贜論後改提刑按察爲肅¶
政廉訪轉江南浙西道肅政廉訪副使方分司杭¶
<pb:KR4h0081_SBCK_064-13a>¶
州以至元壬辰秋七月一日卒年五十五仲氏子¶
希善希逹五千里輿柩歸郷明年八月始塟先域¶
夫人任也三男希大希成希安大成皆前卒希永¶
他室李出三女適任徐張氏皆士族公既貴矣進¶
伯氏子希明事¶
裕宗於東宫今出知隰州後塟二年伯氏懼公平¶
昔之善泯其不聞乃身入山敦工伐石求其同門¶
友袐書少&KR0101;楊桓狀其事俾燧銘之碑燧曰公之¶
爲人桓爲行實文何尚焉念今之丗子弟爲父兄¶
求託金石爲傳者或多有之如提控以兄能反復¶
<pb:KR4h0081_SBCK_064-13b>¶
致意其季者&KR0138;獨一人嗚呼豈不&KR0002;是不足爲愛¶
敬報歟銘曰¶
維公生資粹其民彞加及先師北靣事之仁義微¶
辭道德盛儀日耳以闚如垣厚基増崇其卑如田¶
有鎡多稼離離尊聞行知始由家推慈孝㓜耆閨¶
闥枲絲秩秩其冝出焉郡治視民如兒調均賦夷¶
仁柔膚肌何有創罷其穰其祈山川百祇如指以¶
頥雨渥風衰誠之格思罪入髠耏有少枉疑猶已¶
渇飢不身之私竭蹷解纍必出是期發摘吏欺大¶
法小笞戢威顔眉衣繡斧持遼浙江涯皆所徃𨤲¶
<pb:KR4h0081_SBCK_064-14a>¶
在在歌思曰到逺而如何數竒中塗其萎識不識¶
悲中郎諸碑泰無媿爲斯銘如斯&KR0355;石以垂信夫¶
他時¶
　　故宋太常少卿陳公神道碑　姚燧¶
大德戊戍燧舟遊湖湘而陳公元凱方持憲節使¶
湖之南既求追撰妣夫人李氏埋銘爲粗叙陳姚¶
同爲有虞遺裔矣後五年燧持憲節使江之東而¶
公以緫管來莅建康馳書請曰吾八世祖宋太常¶
少卿公以治平二年卒塟洛陽其後子孫以官爲¶
家死不返塟顧於太常墓失其地所曽祖少中公¶
<pb:KR4h0081_SBCK_064-14b>¶
訪而得之筆地之名與距城㡬何里歩以詔後昆¶
志亦懃哉㑹荐離大兵終無有能至者七十餘年¶
矣元凱始成其志如所筆發墓驗之果得范公鎭¶
所撰誌銘摹以蠟帋副吾家乗願爲銘樹石以表¶
墓道燧受讀之其先潁川人唐遷于京兆廣明中¶
違亂于蜀家眉之青神其可系者瓊生延禄延禄¶
生贈兵部侍郎顯忠兵部生希亮即太常公太常¶
生京東轉運使忱轉運生簡州司士參軍揮司士¶
生金儒林郎灝儒林生國子&KR0101;氶克基國子生耀¶
州三白渠規措使仲謙規措生皇東平勸農使膺¶
<pb:KR4h0081_SBCK_064-15a>¶
農使生嘉議大夫建康路緫管兼管内勸農事則¶
元凱也子敬立最之凢十二丗聞者慨息以爲非¶
清風素望之門孰能完有家乗得其傳次如是之¶
多哉燧曰是足爲多乎哉苟推其丗德而上之之¶
十二丗者又十二丗而一耳甞讀太史公書至其¶
叙傳於司馬氏受姓所從上起顓頊子孫官居功¶
烈文辭下及其身而止豈顯親者不嫌自明冝然¶
耶故燧例之由譜姚氏亦逺本曰黃帝生昌意昌¶
意生髙陽是爲顓頊顓頊生窮蟬窮蟬生敬康敬¶
康生橋牛橋牛生瞽叟瞽叟妻握登見大虹意感¶
<pb:KR4h0081_SBCK_064-15b>¶
而生舜姚墟故姚姓舜三妃堯二女娥皇無子女¶
英生商均一妃癸比生二女宵明燭光禹受舜天¶
下封商均虞城以奉先祀服其服禮樂如之以客¶
見天子示不敢臣傳夏歴商三十二丗書可見者¶
虞思箕伯直柄虞遂伯戯五丗耳至虞閼父爲周¶
陶正武王頼其利器用妻以元女太&KR0078;生满賜嬀¶
姓而封諸陳以備三恪是爲胡公胡公卒子申公¶
犀立申公卒弟相公臯羊立相公卒子𨤲公孝立¶
𨤲公卒子孝公突立孝公卒子愼公圉戎立愼公¶
卒子夷公&KR0003;立夷公卒弟平公爕立平公卒弟文¶
<pb:KR4h0081_SBCK_064-16a>¶
公圉立文公卒長子桓公鮑立桓公卒弟五父佗¶
其母蔡女故蔡人殺太子免而立佗生子完周太¶
史過陳使以周易筮之遇觀之否是爲觀國之光¶
利用賔于王此其代陳有國乎不在此其在異國¶
非此其身在其子孫&KR0002;在異國必姜姓姜太岳之¶
後山岳則配天物莫能两大陳衰此其昌乎佗取¶
蔡女數如蔡太子免之三弟躍林杵臼共令蔡人¶
誘殺佗而立躍是爲厲公厲公卒弟莊公林立莊¶
公卒弟宣公杵臼立殺其太子禦㓂完與禦㓂相¶
愛恐禍奔齊桓公使爲工正齊懿仲欲妻完卜之¶
<pb:KR4h0081_SBCK_064-16b>¶
占曰是爲鳯凰于飛和鳴鏘鏘有嬀之後將育于¶
姜五丗其昌並于正卿八丗之後莫之與京卒妻¶
完以陳字爲田氏聲之近也或曰食采田完謚敬¶
仲生田穉孟夷孟夷生湣孟荘孟莊生文子湏無¶
文子生桓子無宇桓子生武子開與𨤲子乞𨤲子¶
生成子恒及楚滅陳而恒得政於齊生襄子盤襄¶
子生莊子白莊子生太公和遷齊康公貸於海上¶
食一城太公㑹魏文侯於濁澤請天子求爲諸侯¶
天子命之是爲田齊太公卒子桓公午立桓公卒¶
子威王因齊立威王卒子宣王辟彊立宣王卒子¶
<pb:KR4h0081_SBCK_064-17a>¶
湣王地立燕齊楚三𣈆合謀各出銳師伐齊敗之¶
濟西燕將樂毅盡取齊寳藏器湣王岀亡及莒楚¶
將淖齒殺之莒人立其子法章是爲襄王田單大¶
敗燕軍迎襄王入臨淄齊故地盡復爲齊襄王卒¶
子建立秦始皇帝兼天下滅齊虜王建遷之共自¶
商均國虞至是千九百六十三年矣此吾姚與陳¶
始同爲虞中同爲嬀卒同爲田之未分者後建三¶
子桓稱王氏軫稱陳氏而不及昇豈昇仍氏田耶¶
自是田或多失傳次王莽自以桓裔追封完爲敬¶
王以田豐爲丗睦侯奉敬王後莽死豐子恢辟亂¶
<pb:KR4h0081_SBCK_064-17b>¶
過江居呉興改姓嬀五丗孫敷復改姓姚惟陳可¶
以丗求軫生秦東陽令史嬰嬰生成安君餘餘生¶
&KR0100;&KR0100;生審審生安安生恒恒生願願生四子清察¶
齊尚齊生源源三子寔崱&KR0201;寔字仲弓後漢大將¶
軍&KR0122;属文範先生六子紀䕫洽諶休光諶字秀方¶
獻文先生生青州刺史忠二子佐和佐二子準徽¶
準字道基晉太尉黃陵元公生伯眕建興中渡江¶
居曲阿新豐湖生匡二子赤松丗逹丗逹長城令¶
徙居長城下&KR0002;里生丞相&KR0122;康康生盱眙太守英¶
英生尚書郎公弼公弼生歩兵校尉鼎鼎生散&KR0016;¶
<pb:KR4h0081_SBCK_064-18a>¶
侍郎髙髙生懷安令詠詠生安成太守猛猛生太¶
常卿道巨道巨生文讃文讃三子談先覇先休先¶
談先梁東宫直閣將軍義興昭烈公覇先代梁猶¶
以姓號國曰陳謚武談先子曇倩繼立謚文子伯¶
宗繼立崩文弟曇頊繼立謚宣傳子叔寳亡陳凡¶
五陳三十二年叔寳四子莊弘徽某某㑹稽郡司¶
馬司馬生某晉陵郡司功參軍司功生兼右補闕¶
翰林學士翰林三子&KR0101;察御史當大理評事萇袐¶
書少&KR0101;京少&KR0101;以從子鹽官令褒繼鹽官生髙安¶
丞灌髙安二子伯宣伯黨伯宣著作郎生旺旺生¶
<pb:KR4h0081_SBCK_064-18b>¶
機伯黨生元史元史生徽温州司户參軍其自軫¶
至機三十九丗晜弟列者止書其傳然自廣明至¶
治平實百八十七年以三十年一易丗率之爲六¶
丗太常而上四丗其不可推知者二丗耳鳴呼籍¶
載以來不隕其丗德者惟獨一門吾姚氏則自梁¶
髙平令可系而至今者廿有六丗其上則或絶或¶
續匹夫之家其可少覬哉嗚呼亦有甚可感者古¶
人爲誌納之壤下必載其丗次官勲實用備或丗¶
變時遷人有竊發知爲何代大賢君子揜之不忍¶
及其匶焉&KR0004;不預爲裔孫克念其祖求徴而謀也¶
<pb:KR4h0081_SBCK_064-19a>¶
今元凱悼陳氏入蜀中微太常公始震而耀之亦¶
其家之鼻祖也故既發視玄石而得其眞大封樹¶
之碑表墳道刻石人獸如其始&KR0590;於三易代八丗¶
之後亦古未聞者故燧感之且敬焉推吾逺本三¶
千歳之上皆有稽於竹帛者詳次授之非足止慰¶
元凱於生死而有知亦必曰吾同姓表章及此其¶
庶㡬乎孝子不匱永錫爾𩔖者邪因爲楚人之辭¶
歳時上冢使歌以祀其言曰¶
峻南峙&KR0006;崧髙阻西騖&KR0006;函崤趾北邙&KR0006;坡陀壖¶
洛水&KR0006;波滔滔堂封&KR0006;偃斧古爲藏&KR0006;㡬何所既¶
<pb:KR4h0081_SBCK_064-19b>¶
夷&KR0006;巳焉有不夷&KR0006;疇焉主將帝私&KR0006;之家俾&KR0017;¶
護&KR0006;神訶待裔孫&KR0006;爲告頼玄石&KR0006;不磨維裔孫¶
&KR0006;思愼其守不忍嘿&KR0006;求牛馬走曰先志&KR0006;其成¶
庶階兹&KR0006;來胤可究余亦虞&KR0006;遺苗匪妄胄&KR0006;華¶
遥其統緒&KR0006;可尋具方𠕋&KR0006;昭昭年數千&KR0006;丗踰¶
百生民祖&KR0006;或㡬及豈伊神明之後&KR0006;不與他族¶
而中絶于何孟氏一言遽必五丗而斬君子之澤¶
坐令自今讀其書&KR0006;亦取二三武成之䇿重曰徃¶
者&KR0006;垂芳來者&KR0006;是望勿替&KR0006;休聲與嬀水&KR0006;齊¶
悠長¶
<pb:KR4h0081_SBCK_064-20a>¶
　　故提舉太原&KR0101;使司徐君神道碑　姚燧¶
至大三年中奉大夫僉樞宻院事徐毅慼言於燧¶
吾先人以雅善故御史中丞王博文當其爲河東¶
山西提刑丐銘先祖提舉府君墓碣中丞不讓而¶
援翰昔毅與子甞受業太傅許文正公於胄學爲¶
同門今子長翰林毅僉宥宻爲同朝吾先人於中¶
丞無是也又子亦識吾先人古所謂知死知生者¶
兼有之其遺善可筆以示雲仍者非子誰頼哉乃¶
序之曰君諱德舉字進之曽祖澤妣郭祖閏妣郅¶
丗農平陽趙城以本冨聞石明里考玉材武爲皇¶
<pb:KR4h0081_SBCK_064-20b>¶
帥府提控提領崞縣岢嵐州長官後馬公行刑部¶
奏提舉河東南路常平倉妣夫人髙以歳丙戍生¶
公數歳撫而謂曰是吾父登金詞科令岐山出也¶
身教之書及長又資使學仕俾歳偕計吏趨龍庭¶
甚爲參尚書省議樂齊賢馬文玉二人者知擢以¶
爲&KR0122;已未遣迎¶
丗祖於江北陽邏且徴兵山之東西中統壬戍省¶
調平陽路轉運司經歴以妣夫人憂去官後六年¶
又居考提舉府君憂安西王國秦凢河東河南山¶
之南與陜西食解池鹽地皆置使督其賦入悉輸¶
<pb:KR4h0081_SBCK_064-21a>¶
王府以君爲太原舊由其地多鹵民盜煮食有司¶
雖宻其禁犯者終不衰止而賦日益不登遂弛其¶
禁聽民煮食惟戸責輸賦漕司行習乆矣至是都¶
漕欲變其法復轉鹽鬻民君以爲&KR0002;然是驅是&KR0022;¶
人納罪&KR0328;也&KR0002;仍㢮其禁惟衆遣吏廵迾不使賤¶
估盜販出境而加賦其舊三之一焉民便安之而¶
績亦最陞提舉棄而不仕其平生履歴巳此不可¶
謂逹而名傍聞四方士夫從之游公侯用其言而¶
人亦樂以急難見求者在夫重諾而趍義&KR0018;氣而¶
尚俠其事如李璮將爲亂自益都傳檄求臣叛王¶
<pb:KR4h0081_SBCK_064-21b>¶
而平陽緫管李毅不思移丈太原爲忻之監州阿¶
入赤所發故兩緫管皆誅論毅子青童尚孩坐徒¶
遼海君哀之帥毅家僮訟之宥宻以爲　祖宗之法¶
父子罪不相及且昔檄事青童何知與禍至兹甚¶
非昭代罪人不孥之㫖宥宻遂奏還之今戍西川¶
長萬夫襄陽既下之明年將平宋詔籍中户爲兵¶
民甚駭愕至有自𢦤求脫者緫管烏禔患之迫君¶
詣宥宻受其成法得於三户抽一遂懷檄歸虞吏¶
爲姦敎侯取籍閉府幕道院身自差第三户優劣¶
優者爲兵劣資其力令出人稱爲平有泣謝者初¶
<pb:KR4h0081_SBCK_064-22a>¶
丗祖征雲南師未及境書遣三使諭招王人者言¶
祖宗之法殺詔使者城拔必屠萬一蠻夷怙惡或¶
賊殺臣願無以臣而使是城噍無遺𩔖至則彼以¶
爲誕皆磔之懸尸於樹大師既至求其首或謂&KR0300;¶
洱水中遣漁人網取無所得火其骨函送三家復¶
其門徭田租中一人秦州士子王姓分蠻口數十¶
於州俟其子壯付之後三十年當歳丙戍詔西省¶
臣訪求其家在亡蠻口巳爲郡豪張某者冐有王¶
氏子顧受其人傭直君言之憲府坐郡豪以罔受¶
上恩官吏見知蔽匿者皆罪黜而還正其口王氏¶
<pb:KR4h0081_SBCK_064-22b>¶
子民奴有嚴姓者主利多直鬻其六七男女於商¶
胡君憤然曰奴有男女&KR0002;是衆多則知頼其爲力¶
也乆忍重奴商胡分鬻他地哉白其府曰主既有¶
名郡籍則奴亦郡民烏可不告所由而輙鬻之縱¶
不損吾户數實損吾口府是其言行已數舎遂追¶
還之代贖爲民猶其外者至語其家衣止大布大¶
帛食無兼味飲酒不數龠事繼妣石有孝譽分田¶
以恤女弟孀居爲子擇師俾齒胄學其知親賢又¶
如何也恒言以飭諸子曰立身本學治生本力穡¶
儉勤羡以周匱急無多積以自災取友不可苟合¶
<pb:KR4h0081_SBCK_064-23a>¶
𫝑利臧獲乆故既火其劵多至千指自今事汝乆¶
者其縱民之當不恙時伐石爲槨穴地倍常有半¶
曰他日無厚藏明器用陶無法流俗侈靡崇事浮¶
屠以大德癸夘八月六日卒年七十有八九月廿¶
有八日塟石明里先塋以前卒廿有一年元配同¶
里毅母盧夫人祔置毅爲治書廉使風紀中外刑¶
曹惟觀今爲内緫六師外制諸軍逺及萬里爲贈¶
祖玉嘉議大夫上輕車都尉平陽郡侯妣髙侯太¶
夫人考德舉太原鹽使司提舉贈中奉大夫護軍¶
平陽郡公妣盧妣邢皆公太夫人非文賢而能之¶
<pb:KR4h0081_SBCK_064-23b>¶
乎繼妣邢夫人生穀杸轂&KR2680;濟杸𪧐衞成廟轂椽¶
河東憲司穀大都永濟倉使與㲄濟皆不禄女歸¶
江南諸道行御史臺治書裴居安男孫四人女孫¶
四人銘曰¶
嗟古君子許友以死非父母存曽不有巳後丗不¶
然輕合權輿橈酒以金矢死不渝小&KR0068;見告聞巳¶
掩耳大而去之逺&KR0002;讐恥允義徐君閔其故侯丗¶
業塗地而身亦劉童子何知亦遐以置曰是聖代¶
開罰及嗣教訟于庭萬里還之俾克再家䖍秉將¶
戯民有不𦍒爲𫝑壓抑無待𥸤求我則徃直謂爲¶
<pb:KR4h0081_SBCK_064-24a>¶
非俠力善砥名謂之爲俠不蹈難行其居而家井¶
有條理施以裕人自奉則菲伊誰無子無不欲賢¶
師匪其人學則滯偏俾毅齒胄從許文正耳其嘉¶
言目其善行故岀用丗尊聞行知爲民所望宥宻¶
賛毗不昌其身而昌爾後逾信百年種德始茂子¶
貴而碑令甲得爲可恃以傳太史友辭¶
國朝文𩔖卷第六十四¶
<pb:KR4h0081_SBCK_064-24b>¶
