# -*- mode: mandoku-view -*-
#+TITLE: 元文類
#+DATE: 2015-09-23 10:32:51
#+PROPERTY: JUAN 48

¶
<md:KR4h0081_SBCK_048-1a>¶
<pb:KR4h0081_WYG_051-1a>
欽定四庫全書
　元文類巻四十八¶　　　　元　蘇天爵　編
　祝文¶
　　江南平告太廟祝文　　　　　　王　磐¶
踐祚

守文雖奉已成之業繼志述事敢忘未集之¶勳眷
靖康亡滅之餘擅吳㑹膏腴之壌依慿江險¶壅隔皇風
累興問罪之師猶守執迷之意逮戈船¶飛渡列戍土崩
始悟前非方圖改過遂稱臣而奉¶表願納地以歸朝宋
<pb:KR4h0081_WYG_051-1b>
王㬎已于某日月來至闕下¶其江南郡縣人民已委官
撫治了當朔雪炎風盡¶書軌混同之地商孫夏裔皆蒸
嘗助祭之臣顧沖<md:KR4h0081_SBCK_048-1b>¶眇以何功實祖宗之餘廕尚祈昭監
永錫休嘉¶
　　太廟火災告祭祝文　　　　　　閻　復¶
惟大徳六年嵗次壬寅六月癸亥朔十二日甲戌¶孝曽
孫嗣天子臣某謹遣攝太尉中書左丞相臣¶哈喇哈遜
達爾罕敢昭告于¶太祖聖武皇帝于穆清廟對越在天
<pb:KR4h0081_WYG_051-2a>
便殿火災震¶驚神御聿懷懼省祗薦苾芬祖考以寧來
格來享¶
　　得玉璽奏告太廟祝文　　　　　王　構¶
維傳國之守器為歴代之珍符得自神臯進由憲¶長詢
以僉言則脗合考之圖制則無差皆祖宗孚<md:KR4h0081_SBCK_048-2a>¶佑而致然
亦祚𦙍隆昌之所繫是烝是享孔恵孔¶時以介壽祺以
流曽慶(右第/一室)¶
昔黄龍薦瑞有虞肇基𤣥扈授圖周成襲祚誕膺¶景命
<pb:KR4h0081_WYG_051-2b>
夫豈無徵方忝嗣于徽音遽親承于鎮寳臺¶臣貢上良
用惕然殆天相皇元啓萬世無疆之業¶抑如大琮𤣥璧
為宗闈世守之珍靈貺之來盍知¶所自尚祈叶兆旣壽
永昌(右第/二室)¶
閟宫儲祉徳著神儀瑞玉來歸孝孫有慶矧在嗣¶徽之
始進由耳目之官上以表信于神祗下以系¶隆于後嗣
爰脩報典思媚大姜俾熾而昌長膺戩<md:KR4h0081_SBCK_048-2b>¶穀(右第/三室)¶
猗維瑞望顯伏靡常麟質鳯章萬世所寳式當今¶日啓
<pb:KR4h0081_WYG_051-3a>
祐皇圖穀旦于差告蠲致享以燕翼子於萬¶斯年(右第/四室)¶
　　加諡祖宗告祀南郊祝文　　　　姚　燧¶
維至大二年蒼龍己酉冬十月庚戌朔十有九日¶戊辰
嗣皇帝臣某臣賴上天之祐祖宗之靈得以¶眇末之躬
託于億兆京垓臣民之上持盈守成凡¶今三年身至太
廟兩嘗祼將非獨于親立愛臣家¶庶亦孝治可先天下
而祠官讀祝于<md:KR4h0081_SBCK_048-3a>¶太祖室惟曰聖武皇帝¶睿宗室亦惟曰
景襄皇帝至¶世祖室則曰聖徳神功文武皇帝名譽之
<pb:KR4h0081_WYG_051-3b>
美垂無¶窮者多及六言顧于創業之祖垂綂之宗開我
後¶人繼繼承承億萬維年者稱述成功盛徳有所未¶盡
心實欿然謹遣太尉尚書右丞相臣某禋致牲¶玉燔柴
泰壇昭告昊天上帝加謚¶太祖曰法天啓運聖武皇帝¶
睿宗曰仁聖景㐮皇帝伏惟圓靈居高聽卑灼臣¶㣲忱
勅我祖宗歆此嘉誄臣不勝感激戰慄之至<md:KR4h0081_SBCK_048-3b>¶　　己夘春釋菜先聖文　　　　　　劉　因¶
聖代天言明告萬世寥寥方冊孰傳聖言天啓聖¶心程
<pb:KR4h0081_WYG_051-4a>
朱將命堙晦浚闢聾聰瞽明謂當後人承此¶遺澤孰云
剽盜資我而文肆焉多岐孰㑹其一徒¶為瞻仰有惻此
心因早躁狂若將有志中實脆屈¶未立已頽揆厥無成
實由貪懦時馳意去凜不自¶容顧念初心怳焉如失今
此闢館惟我之求講學¶有徒進脩有地研窮參訂亦復
有書于古遺言于¶今學者尚有禆益少慰此心但懼悠
悠復循前軌¶惟神啓迪實有臨之<md:KR4h0081_SBCK_048-4a>¶　　告峨山龍湫文　　　　　　　　劉　因
<pb:KR4h0081_WYG_051-4b>
嗚呼一邦之望有峨惟山山之精深聚而淵泉山¶川惟
形有神棲之雲雷雨露神實司之今是邦之¶凶旱極矣
豈神之靈坐視而不恤哉豈雨暘之數¶出于天非神之
所得専也雨暘之咎由于人非神¶之所得而釋也是以
使神函蓄靈潤雖欲發之而¶不得也雖然山川之神受
命于天而主祐下民者¶也今欲祐之而不得矣則當為
之請命于天昭昭¶在上安有不從由是言之神雖欲無
責烏得而無¶責也且小民至愚窮且極矣而無所歸誠
<pb:KR4h0081_WYG_051-5a>
則惟淫<md:KR4h0081_SBCK_048-4b>¶昏之鬼是求夫淫昏之鬼乃神之所當屏黜而
下¶民之𠂻亦神之所當誘相也今氣運已窮矣窮則¶必
通或天降之雨則小民必歸功于淫昏之鬼而¶惑信愈
篤孰能禁之今是邦之大夫致禱于神則¶是禱其所當
禱矣旣禱其所當禱而當禱之神能¶隨其禱而應之以
雨使旣足而又周浹焉庶小民¶之愚知天地之間自有
名山大川之正神實能闔¶闢陰陽而神妙造化而境内
吏民之所當敬脩其¶壇壝潔其牲幣而事之而向之所
<pb:KR4h0081_WYG_051-5b>
謂淫昏之鬼者¶真不足信矣如是則人情世教或自此
而變之則<md:KR4h0081_SBCK_048-5a>¶鬼神之恵又不但一雨而已矣如其不然則
是雲¶雷之澤神其不可尸之旱乾之虐神實不能恤之天¶
命之職可怠而曠之惑邪之俗可助而成之又何¶望焉
又何望焉敢告¶
　　封龍書院釋菜先聖文　　　　　　安　¶熙
維大徳十年嵗次丙午秋七月己巳朔越翼日庚¶午後
學安熙敢昭告于先聖至聖文宣王熙愚極¶陋總角趨
<pb:KR4h0081_WYG_051-6a>
庭私淑諸人實始聞道自兹厥徳欽誦¶遺編近本程朱
上窺思孟以求經㫖以探聖心庶¶竭駑頑進徳脩業孰
云不力中道而迷悲歎窮廬<md:KR4h0081_SBCK_048-5b>¶摧頽已甚雖由病廢實亦
惰偷内自省循枯落是¶懼兹焉感憤避俗巖居追憶舊
聞卒究前業洒掃¶應對謹行信言餘力學文窮理盡性
循循有序發¶軔聖途以存諸心以行諸已以及于物以
化于鄉¶或兾有成不悖于道兹涓吉日載見祠庭㫖酒
蘋¶蘩式陳明薦尚蘄啓迪實誘其衷庶假威靈不至¶大
<pb:KR4h0081_WYG_051-6b>
戾謹率諸生恭脩釋菜之禮用伸䖍告¶
　祭文
　　祭海神文　　　　　　　　　　虞　集¶
潮失故道犯我鹽官有司得防民力旣殫閱歴嵗¶時靡
濟兹害浙郡多下恐就淪敗民實何辜不徳<md:KR4h0081_SBCK_048-6a>¶在予相臣
來言交脩用孚乃勅中外悉智展力相¶爾有神亦克受
職我土旣固民生底安六府治脩¶報祀萬年¶
　　祭伍子胥文　　　　　　　　　虞　集
<pb:KR4h0081_WYG_051-7a>
爾以忠隕主潮于吳潮今為災吳其沼乎爾其揚¶靈具
訓海若俾妥其常毋作民虐旣止旣安民遂¶有生爾作
明神永有令名¶¶
　　祭國信使王宣撫文　　　　　　楊　奐¶
維嵗次癸卯四月丁未朔二十有一日丁夘某官<md:KR4h0081_SBCK_048-6b>¶某謹
具清酌庶羞之奠致祭于故宣撫御史大夫¶國信使王
公之靈嗚呼兩軍之間零丁數騎江湖¶十年風霜萬里
不知其幾往幾來而卒至于此乎¶人主察其深誠天下
<pb:KR4h0081_WYG_051-7b>
仰其大義鬼神錄其陰功簡¶策炳其高議然事之濟與
否也非智力之不周或¶期運之未至不然以公之行不
能決和事于一言¶載信書于萬世而使干戈相尋膏血
塗地猶執迷¶而不已我公初年委身烈祖千載一時雲
龍風虎¶蔡城旣下楚茅不來殺氣盤礴呑江噬淮義膽
披¶露上心亦囘使星南飛迓車擁路歡動牛斗歎其<md:KR4h0081_SBCK_048-7a>¶來
暮應對款曲不武不怒殷監弗逺請視全夏剖¶析利害
略無假借我不彼欺彼不我詐宴勞稠叠¶朝繼以夜歸
<pb:KR4h0081_WYG_051-8a>
奏龍廷君相交俞慮後叅差或懷異¶圖公為國計人為
公憂蛟鱷之淵而堪再投公獨¶坦然汝無我尤我君我
相寧不我謀丁酉之冬公¶過陽平贈我雄篇出言甚誠
兩國好合賴子以成¶子才子名搖動江城適有家累莫
顧其行公實我¶知我自不能此所以含辛茹酸愧負于
㝠㝠也嗚¶呼哀哉頃聞使車淹留沔陽忽報江陵坐易
星霜¶宵夢飛飛不知在床玉溪東館金碧熒煌恍然門<md:KR4h0081_SBCK_048-7b>¶開棘圍堵牆太山旣裂始知不祥幾年金節炤燿¶南荒
<pb:KR4h0081_WYG_051-8b>
一日漆棺歸來朔方將大限之難逃抑生靈¶之禍未央
顧公之室豈無橐裝千金一揮廩無見¶糧賔客蕭條路
人慘傷嗚呼哀哉我生後公仕及¶同時人之于公其孰
不知我之知公獨與世而背¶馳陸公何人屈趙佗而朝
漢闕終軍孺子攜長纓¶而羈南越無以成敗輒生予奪
公之清衷遐略高¶名大節可以撼天壌摩日月而素志
未酬徒賫恨于¶九原此余所以撫地大慟繼之以血也
嗚呼哀哉尚饗
<pb:KR4h0081_WYG_051-9a>
　　祭太保劉公文　　　　　　　　徐世隆<md:KR4h0081_SBCK_048-8a>¶維至元十一年嵗次甲戌冬十二月望日博州路¶總管
徐世隆謹以清酌庶羞之奠致祭于太保劉¶公之靈嗚
呼天興大元六十餘年王氣所鍾有開¶必先聖不獨出
衆賢從之聖賢相逢千載一時巖¶巖劉公首出㐮國學
際天人道冠儒釋初冠章甫¶潜心孔氏又學葆真復叅
靈濟其蔵無盡其境無¶涯鑿開三室混為一家逆知天
命早識龍顔情好¶日密話必夜闌如魚得水如虎在山
<pb:KR4h0081_WYG_051-9b>
易地諸葛彌¶天道安道人其形宰相其心誰其似之黑
衣恵琳¶數精皇極禍福能決誰其似之邵君康節詩詠
高<md:KR4h0081_SBCK_048-8b>¶逸方外神遊誰其似之碧雲湯休字畫清勁筆中¶法
具誰其似之黄山文孺扈從王師柔服哀牢公¶于是時
蜀之韋臯堂上出竒鄂江飛渡公于是時¶晉之杜預天
王旣尊山人自晦公于是時唐之李¶泌相宅卜宫兩都
並雄公于是時周之召公中綂¶建元宣撫十道多舉名
儒親草其詔至元入省命¶賛萬機暫決大議力辭以歸
<pb:KR4h0081_WYG_051-10a>
上亦知公不屑細務¶止解中書仍居保傅官制未定公
圖列之朝儀未¶肅公奏閱之方其𢎞化儀型萬方天遽
奪之今也¶則亡生平少疾質明猶唱開户視之掩書長
往<md:KR4h0081_SBCK_048-9a>¶天子震悼朝臣涕洟下至行路靡不哀思國事有疑¶
誰與稽之民嵗有災誰與禳之僚友有咎誰與救¶之人
之老成寧復見之曩過趙郡識二大士曰蕭¶曰劉器量
包世混迹佛老心同孔周仁雨義風欲¶灑九州蕭已先
蛻獨餘蔵春栽培桃李徧滿君門¶身為師賔門多卿相
<pb:KR4h0081_WYG_051-10b>
生被殊遇殁獲大葬公旣無¶憾我獨何悲第愧老繆嘗
辱公知愛我文辭許我¶典故視草翰林持衡文部公非
私舉我豈懷恩言¶念知舊往哭其墳南州孺子生芻一
束奠章寫心¶老淚盈掬嗚呼哀哉尚饗<md:KR4h0081_SBCK_048-9b>¶　　祭硯司業先生文　　　　　　　滕安上¶
至元己丑十有二月某日門生國子博士滕安上¶謹遣
子羽以清酌庶羞之奠致祭于司業先生硯¶公之靈士
之文章與世汙隆百年以來南北不同¶惟公述作有稽
<pb:KR4h0081_WYG_051-11a>
其中學者師之知所適從士之志¶操與齒盛衰一生之
間終始自違惟公抱負白首¶不移學者仰之得其表儀
於戯教授東垣淵淵乎¶經義之學司業成均表表乎忠
孝之教其起之暮¶也固非淺淺之可議其去之果也又
非庸庸之可¶効公之歸老猶振頽波遽云逝矣為之奈
何八十<md:KR4h0081_SBCK_048-10a>¶雖夀在公匪多聞公易簀了然不亂平生之守
于¶此益見自公之歸夢寐見之况于永訣無復見期¶一
官羈人送不及尸千里致奠寓哀一詞
<pb:KR4h0081_WYG_051-11b>
　　祭魯齋先生文　　　　　　　　吕端善¶
公之道在天地徳在人心行義在朝廷功業在後¶世者
章章表表如日之在天如泉之在地為門生¶者不當以
是瀆陳之惟其私心之不能自已者敢¶以告之公之生
以扶人極振人綱為心沒而不應¶肯忘也今人極其立
乎人綱其明乎下土茫茫豈¶無才良間有作者敢希厥
成言語不通趨詣不同<md:KR4h0081_SBCK_048-10b>¶聞望不崇誠孚不隆猷之雖逺
群呼四訌謂角而¶童謂雌厥雄使公而在猷難厥終公
<pb:KR4h0081_WYG_051-12a>
而已矣疇能¶奏功維䝉古生嶷然古風稔公之教在耳
藴公之¶化于躬雖所賦有厚薄所得有纎穠惟公擇其
尤¶者相之導之以陰誘其衷使之默識心通視明聽¶聰
謀嘉慮忠言行諫從則可以鞏國家無疆之祚¶惟寧永
生民無疆之休惟洪則我後人于子于孫¶亦叨居于至
化之中生也望于公沒也又望于公¶于以見生民之心
之望于公者無窮也¶
　　魯齋先生陞從祀祭文　　　　　許　約<md:KR4h0081_SBCK_048-11a>¶
<pb:KR4h0081_WYG_051-12b>
維皇慶二年六月十四日癸酉欽承綸㫖以先師¶文正
公魯齋先王列于大成至聖文宣王從祀之¶位門人許
約等謹以清酌庶羞之奠合辭而祭之¶曰自太極判而
人文開包羲作而畫卦始備物以¶致天下之用成器以
為天下之利葢肇乎乾坤者¶惟一理盈乎宇宙者惟一
氣人倫由是而明萬事¶以之而理王之所以王帝之所
以帝百世同符有¶一無二迄于周衰篤生聖人有徳無
位遭時之屯¶周流天下而不我用乃獨任乎斯文明王
<pb:KR4h0081_WYG_051-13a>
道于已¶晦振綱常而再新顔曽再傳而得子思至孟子
獨<md:KR4h0081_SBCK_048-11b>¶不迷其津泯泯棼棼歴嵗時之旣乆承承繼繼乃¶寥
廓而無聞迨乎有宋實生周子畫無極之大原¶為萬物
之根底扶泰山已摧之巔發千古不傳之¶秘淵淵河洛
大暢斯㫖天理之㣲人事之著鬼神¶之幽至于子朱子
而大備天眷皇元我文正公實¶有得于此也合衆議而
有歸惟前賢之是證旣縷¶析而毫分亦提綱而振領盡
小學之精㣲為後人¶之龜鏡言仁義必本諸身言道徳
<pb:KR4h0081_WYG_051-13b>
必由乎性動靜¶必循乎禮終始不忘乎敬春風藹然物
我融㑹氷¶壺瑩然表裏輝映出而佐時也必欲底雍熙
之和<md:KR4h0081_SBCK_048-12a>¶進而事君也必欲止唐虞之聖事必探乎幾先俟¶
其乆而乃應言治亂之所生盡天人之交勝其高¶也入
于無倫其近也不離于日用叙天工而振王¶綱正人心
而祈永命觀其運用天理而見諸行事¶者欲名言而奚
罄耶葢嘗思之以百年凝道徳之¶身千載繼絕學之志
由布衣而起田野總庶官而¶宅百揆明厯象以授人時
<pb:KR4h0081_WYG_051-14a>
創辟雍而教胄子忠言¶亶亶氣不少衰為學孜孜老而
後已葢其所造者¶深所積者廣舉而措之事業者獨高
乎一世非義¶精而仁熟道全而徳備者疇克爾耶宜乎<md:KR4h0081_SBCK_048-12b>¶聖天子念之不忘崇以魏國之封褒以文正之諡¶又欲
嘉恵後人也乃命列于從祀之位旣相其子¶又撫其孫
猶諄諄而不置也况約等親出其門提¶耳之言面命之
誨天地純全古人大體朝焉夕焉¶誘掖諄至容聲謦欬
不逺伊邇嗚呼昊天罔極之¶恩仰而思俯而戚曷其有
<pb:KR4h0081_WYG_051-14b>
旣耶¶
　　祭康先生文　　　　　　　　　王思亷¶
翰林學士承㫖致仕王思亷致祭于故國子博士¶康先
生之靈而言曰吳楚竒材楩楠豫章下蔽牛¶馬上摩穹
蒼脩直堅緻可棟可梁斧以斯之不得<md:KR4h0081_SBCK_048-13a>¶締構乎明堂渥
洼異種綠耳飛黄過都歴塊電掣¶龍驤以駕大輅和鸞
鏘鏘困于鹽車弗獲馳騁乎¶遐方先生之學經笥書嚢
先生之才錦心綉腸視¶草北門制禮奉常外而藩宣内
<pb:KR4h0081_WYG_051-15a>
而賛㐮何施匪宜¶皆其所長進用無媒竟老國庠猶木
之不遇于匠¶石驥之不遇于孫陽噫噫孰維孰綱孰主
孰張吾¶欲問之神理茫茫耆英已矣識者歎傷雖然有
徳¶以化其鄉有文以流其芳愈逺愈思愈乆愈光是¶之
謂不亡¶
　　祭徐承㫖文　　　　　　　　　　李之紹<md:KR4h0081_SBCK_048-13b>¶維大徳五年春二月辛卯中書平章政事賽音迪¶延齊等
謹致祭於故翰林學士承㫖徐公之靈嗚呼古¶人有言人
<pb:KR4h0081_WYG_051-15b>
材實難撫治論賢遺世永歎才與時夸¶識局于器文勝
自敷授事則躓偉哉通儒慨惟容¶翁蚤奮其辭乗時之
隆肆其餘長見于治功出入¶中外曰亦有嵗素髪滿幘
歸掌帝制渾渾周誥我¶庶見之諤諤廷議我庶選之朝
有老成衆與有慶¶孰云其去有不惆悵君子之心夙夜
本朝忍失去¶之以逺為超劃爾歸盡嘖嘖稱遽身有遺
用永蓄¶弗著千里寓哀匪哭其私國之遺老我寧不思<md:KR4h0081_SBCK_048-14a>¶　　祭袁學士文　　　　　　　　　　虞　集
<pb:KR4h0081_WYG_051-16a>
昔在故國寓都海邦乃睠鄞越視漢河陽王公近¶臣専
邑列府卿士以還民莫或數公生其間不靡¶不矜師友
是求問學是承先宋旣亡文獻淪墜遺¶老或憖力接淵
懿家蔵多書侔昔石渠下至琴奕¶亦最其腴博學洽聞
瑰偉精瑩人無間言公亦自¶信我從草茅或援起之公
以賞延後先京師于時¶同朝多士濟濟公獨我友尚論
其世制作討論必¶我與聞或辨或同有定無諠公泰而
舒我蹇㚄跋¶三十餘年亦多契濶公在禁林益躋華階
<pb:KR4h0081_WYG_051-16b>
人曰孔<md:KR4h0081_SBCK_048-14b>¶宜公曰足哉歸而寄書勗我慰我亦喜優游自
詫¶其果曰易春秋曽與子談將卒成書恐老弗堪老¶不
廢學唯予與爾終訂無忘庶其在子言猶在耳¶俄以計
來噫天生公乃止斯哉儒林木萎壁府星¶隕伊邦之瘁
伊道之閔區區深悲逺莫致之託公¶鄉人致兹哀辭公
聞之乎不聞之乎¶
　哀辭¶
　　平章政事亷公哀辭　　　　　　李元禮
<pb:KR4h0081_WYG_051-17a>
嗚呼哀哉識公于生之日哀公于死之後者人情¶也哀
公于死之日昧公于生之前者人情乎嗚呼<md:KR4h0081_SBCK_048-15a>¶識而哀一
人之私哀也哀而不識天下之公哀也¶方公之在相位
也朝廷倚之以為重四夷賴之以¶為安萬民化之以為
治陰陽調和而品物無不遂¶矣及公以病去位也天下
皇皇祝公無恙豈期沈¶痾反復而竟不起矣嗚呼哀哉
蒼天蒼天果蒼蒼¶耶胡為遽奪公以亡耶伯夷之清伊
尹之任魏徵¶之良耶其忠魂正氣散在天壌間幾世幾
<pb:KR4h0081_WYG_051-17b>
年復為¶賢相耶不然將升而為星辰峙而為山嶽流而
為¶海為江耶嗚呼作善降祥不善降殃何此理之反¶常
而不可明耶故余誄公以辭者葢非一已之私<md:KR4h0081_SBCK_048-15b>¶傷亦以
公天下之哀而哀萬民之失所望也¶
　　林處士哀辭　　　　　　　　　袁　桷¶
道家言黜聰明去健羨形神始完是果為得道耶¶古者
上夀百二十嵗竊不死之說者曰脩之益真¶其道彌親
夀而無徳與名君子恥之故脩短有命¶遺夀焉猶可言
<pb:KR4h0081_WYG_051-18a>
也名徳不至則澌盡腐滅又安所¶取哉古之人若是者
衆矣今得一人焉曰林寛字¶彦栗形臞而器温其于學
也汲汲然逐日以補有¶不足焉則力探簡策以自證其
為文必達于理而¶始精于詞謂詞者載理之具也理不
足焉詞雖精<md:KR4h0081_SBCK_048-16a>¶無益者深思以求之傍取傳記之說勦絕
傅㑹據¶宗綂原以會于一復懼其未盡是也則袐重自
念¶將周游四方闕疑廣聞目擊而心領焉噫若可謂¶勤
已矣道散于九流百家彌綸者至矣其弊有不¶勝言者
<pb:KR4h0081_WYG_051-18b>
汛濫俚雜尸坐瞠目漸入于無聞之傳予¶嘗察彦栗知
其心有深憂者焉余始見于姑蘇氣¶和以謙再見于京
師愀然以思取士之道非一嚴¶畛域析毫髪有司者之
過遺逸不舉則凡我徒在¶官者誠有罪彦栗志不在是
推彦栗之志在問學¶為之而不果就若是者真有命矣
悲夫延祐六年<md:KR4h0081_SBCK_048-16b>¶三月卒于京師年三十有九其弟宇友
謹哭且曰¶吾必奉䘮歸呉興吳興吾先人所蔵遂為詞
以申¶其哀焉辭曰
<pb:KR4h0081_WYG_051-19a>
氣清明兮受元陽徳弸中兮闇以章挈太古兮儼¶九皇
播挈精兮瓊圃芳力未具兮志則専一葦渺¶兮濟巨川
慨不進兮道逺邅白晝速兮陰風旋數¶實紀兮吾何愆
路孔脩兮神獨還靈旐遷兮木葉¶丹儼夫人兮在空山
玉容冠兮紫佩蘭¶
　　丁文苑哀辭　　　　　　　　　許有壬¶
哈巴實取父字姓丁字文苑于闐人與予同登乙<md:KR4h0081_SBCK_048-17a>¶夘進
士第倅固安州掾左司除禮部主事予佐吏¶部故遊從
<pb:KR4h0081_WYG_051-19b>
為多改袐書著作拜監察御史又與予¶同官南坡之變
梟獍黨與列據津要文苑康里子¶山曁予實同論列遷
户部員外郎予在左司計事¶率相見俄僉浙西道亷訪
司事遂間南北予居武¶昌適移湖北新制憲官各色用
止一人長憲者同¶出西域卽日引退臺報不允文苑曰
無例且退持¶疑文冒進可乎堅卧不起予跧居絶人事
獨相往¶來鵠山楚觀之絕頂梵宫琳宇之僻地荒城廢
壘¶村居埜池靡不至焉時絕江登大别宿郎官湖賦<md:KR4h0081_SBCK_048-17b>¶詩
<pb:KR4h0081_WYG_051-20a>
談論無虚日一日把酒相属曰人生離合有數¶君閒我
退針芥相投但恐造物見妒不終遂此先¶子監祁陽縣
有恵政潜徳未章子亟銘之予不獲¶辭焉未幾予除兩
淮轉運使文苑移山北邸報同¶日至山北置大寧古白
霫地去京師東北尚八百¶里陸不可挈家水縈紆五千
里扶病擁幼殆不能¶為謀予官揚州﨑嶇來過曰我非
瀆于進也主上¶新政不敢不行而老幼累我且都而杭
杭而鄂鄂¶又山北有力且疲况貧乎鄂不可留揚米貴
<pb:KR4h0081_WYG_051-20b>
亦不¶可居杭吾樂之穀又差賤且其人徳我吾謀定矣<md:KR4h0081_SBCK_048-18a>¶迺命諸子買舟而東獨挈一小僕乘傳而北予留¶之飲
三晝夜而後去酒中嘗曰我作事素勇今殊¶猶豫何也
予戲之曰人改常不佳君豈厭世耶迺¶笑曰昔温公記
宋子才暴謔其言偶驗我不信也¶因出臂示其堅實曰
斧吾擊亦不死也於虖今乃¶真死矣葢時方大疫暑行
至東平主僕皆病歸抵¶淮安卒于舟中至順元年六月
二十三日也郡大¶夫率其國人菆之予旣為位哭遣人
<pb:KR4h0081_WYG_051-21a>
省其墓告其¶冢子慕卨迎柩歸艤舟餞别之地哭為之
慟監縣¶公葬祁陽逺不能祔予欲蜀岡買地處之慕卨
曰<md:KR4h0081_SBCK_048-18b>¶杭西山先人所愛因可守也遂謀葬焉母子力不¶能
舉漕司曁他官府若嘗往來共賻之得楮幣中¶綂萬餘
緍旣㐮事餘可經理其家淮東憲長荅里¶麻嘗同官閔
其貧請賻于朝不報初文苑為固安¶𨽻京號難治民劉
奉益横甚賽祈烹五十羊聚郡¶不逞震動里門執而發
其椎埋焚剽數十事度不¶解逸去反肆誣構詔大官雜
<pb:KR4h0081_WYG_051-21b>
問禁中辯折明直劉¶寘于法築堤堰三百里河以不害
兩道凜然折强¶暴如拉朽蜀兵未戢按部直要衝布置
施為若老¶于兵者綂兵省臣薦其有將帥材可治邊事
云内<md:KR4h0081_SBCK_048-19a>¶外持憲知無不言制吏輩噤不得出一語平居論¶
事慷慨歴落一坐盡傾遇事則奮發勇往無前長于¶觀
人某邪某詐黙以相告後輒多驗作歌行豪宕¶如其人
古詩清粹皆可傳也延祐初朝廷始以科¶舉取士天下
之大才五十五人出官四方或懦于¶施或汚于賄歴歴
<pb:KR4h0081_WYG_051-22a>
在人得免詬議如文苑者可數¶而天復中道畫之於虖
惜哉予昔銘監縣公謂其¶多善未報當在文苑今文苑
夀才四十有七賫志¶以沒此又何邪豈天又尼其身而
大其後邪天道¶是邪非邪予益惑矣嘗獨坐閱同年錄
十六年間<md:KR4h0081_SBCK_048-19b>¶為鬼錄者十五人矣尚忍以區區聲利置胸
中乎¶或者視為四海九州之人恝乎無情予不忍也慕¶
卨將狀其行實求予為銘而其狀未至為之辭以¶發其
槩且以寫予哀云天之生才兮亦孔之艱前¶不知其幾
<pb:KR4h0081_WYG_051-22b>
世兮後復幾年何林林之百萬兮獨靳¶于賢器方適用
兮陶復不堅雲未雨而掃蕩兮華¶未實而摧殘豈矰繳
之在天兮惡有翼之高騫¶冥冥之中兮孰司其權昔君
之北兮歌呼水壖今君¶之來兮丹旐翩翩藥善匪良兮
道路迍邅妻子睽¶隔兮良友棄捐我哀曷忘兮我言曷
殫西山蒼蒼<md:KR4h0081_SBCK_048-20a>¶兮惟所便安玉樹森立兮澤流有原冀伸
于後兮¶以報其前破不可完兮逝不可旋惟生無愧兮
雖¶沒猶存脩短有數兮吾其舎旃馬革牖下兮非蟻¶則
<pb:KR4h0081_WYG_051-23a>
鳶九原有知兮其然不然¶
　諡議¶
　　何忠肅公諡議(榮祖/)　　　　　　虞　集¶
嘗聞善相天下者葢必本忠厚之心廓容受之量¶明事
理之識周經營之材極乆逺之慮躬負荷之¶責而後可
庶幾也是故待事有先幾應變有餘智¶持乆有定功處
物有成謀其功業始可得而論矣<md:KR4h0081_SBCK_048-20b>¶若命與時遇位以倖
致者充數之羞欺世之禍彼¶且無逃于天地之間生民
<pb:KR4h0081_WYG_051-23b>
何賴焉觀于至元大徳¶之間以大臣賛國論不為近利
細故所動搖本之¶以祖宗之舊典定之以禮律之微意
以成天下之¶務者平章政事何公何可少耶公為御史
中丞時¶權臣用事數為所危公守職不變終以是去位
天¶下之望固已在公矣¶成宗皇帝在位諤勒哲公之威重
沈毅達爾罕公之¶仁明正大實相左右朝多君子正人
而公獨以耆¶老精練彌縫條理于其間豈漫焉嘗試而
為之者<md:KR4h0081_SBCK_048-21a>¶哉卒能成太平之盛非偶然也然于是時好功
<pb:KR4h0081_WYG_051-24a>
興¶利之徒間出其間偵國家財用之急積慮宻講將¶有
所作為議數上公必正坐堂上奮仁者之勇明¶目張膽
論民命國體之所以然發言折其謀使不¶得行耕田鑿
井之民晏然無所顧慮以遂其生理¶于當時者公存心
之最著者也敡歴臺省數十年¶皆要官重任然衣服飲
食之奉儉約不異于儒素¶身死之日賜金給用之外略
無餘貲此其立志非¶常人所及宜其所成就如此謹按
諡法亷方公正¶曰忠執心決斷曰肅請易公名不亦宜
<pb:KR4h0081_WYG_051-24b>
乎<md:KR4h0081_SBCK_048-21b>¶　　陳文靖公諡議(儼/)　　　　　　　虞　集¶
昔者有道之君子内充然而有餘無所待乎外也¶未嘗
求用于世亦未嘗不求用于世也有天下國¶家者知其
有道尊敬而信用之則為之出於是用¶之以文學政事
隨施而見不為喜幸不用則不為¶變移其志大矣然或
者假事以自售已見用而無¶足以行也則以偃蹇日取
盛名終身不一試謂古¶今為可誣也耶故翰林學士陳
<pb:KR4h0081_WYG_051-25a>
公方盛年時閉户¶讀書未始有求用之心及為朝廷所
用諄諄然視¶其職事之所在而謹奉之略無厭常喜竒
高自標<md:KR4h0081_SBCK_048-22a>¶致之意始終清要葢迫而後動動而後應定而
後¶就恒無心于其間此其視無能而求用避事而取¶名
以傲忽欺罔一時者為何如也故其高文大冊¶以華國
者皆舒遲温厚之言横經論道以淑人者¶皆文質兼備
之教論禮則欲脩一代之經司刑則¶知先無訟之本至
于處已接物温恭退譲君子視¶之則樂其雍容小人仰
<pb:KR4h0081_WYG_051-25b>
之則失其鄙暴謂之大儒¶先生斯無忝矣諡法道徳博
聞曰文仕不躁進曰¶靖諡曰文靖其合公之行也哉¶
　　姚文公諡議(燧/)　　　　　　　　栁　貫<md:KR4h0081_SBCK_048-22b>¶天地真元之氣一㑹則聖神代作揚熙秉耀乘華¶恊瑞
以開太平而必有不世出之臣挺身其間攬¶結粹精敷
為制述于以増焕盛徳大業而聳之三¶五載籍之上葢
數百年而得一二人焉其有關于¶氣運者如是豈徒乎
文哉乃若先正魏國許文正¶公之在吾元實當¶世祖皇
<pb:KR4h0081_WYG_051-26a>
帝恢拓基圖之始倡明道宗振起來學一¶時及門之士
獨稱集賢大學士姚公燧為能式纂¶厥緒以大其承然
觀公之言而考夫文正之學則¶其機籥之相須殆不啻
山鳴而谷應雲起而龍翔<md:KR4h0081_SBCK_048-23a>¶也故大徳至大皇慶之間三
宗繼照天下乂寧而¶公之文章蔚為宗匠典冊之雅奥
詔令之深淳固¶已抉去浮靡一返古轍而銘志箴頌之
䧺偉光潔¶凡鏤金刻石昭徳麗公者又將等先秦兩漢
而上¶之以闖夫作者之域排沮詆訾不一二而家傳人
<pb:KR4h0081_WYG_051-26b>
誦已十百雖欲揜之孰得揜之哉他日良史執筆¶以傳
儒林則公在文正之門豈直儕之游夏而已¶也易曰黄
裳元吉文在中也然則以之節恵公奚¶歉焉謹按諡法
愽文多見曰文敬直慈恵曰文請¶諡之曰文<md:KR4h0081_SBCK_048-23b>¶　　蕭貞敏公諡議(㪺/)　　　　　　　劉　致¶
聖王之治天下也必有所不召之臣葢志意脩則¶驕富
貴道義重則輕王公蟬蛻塵埃之中翺遊萬¶物之表不
事王侯高尚其事者以之傳曰舉逸民¶天下之民歸心
<pb:KR4h0081_WYG_051-27a>
焉故必蒲車旌帛側席以俟其至¶冀以勵俗興化猶或
長往而不返亦有旣至而不¶屈則束帛戔戔賁于丘園
者治天下者以之也于¶吾元得二人焉曰容城劉因京
兆蕭㪺君始由平¶章咸寧王野仙薦¶世祖徵不至授陜
西儒學提舉繼而<md:KR4h0081_SBCK_048-24a>¶成宗武宗仁宗累徵授國子司業集
賢直學士未¶赴改集賢侍講又以太子右諭徳徵始至
京師授¶集賢學士國子祭酒諭徳如故尋得告還山年
七¶十七以夀終士君子之趣向不同期各得所志而¶已
<pb:KR4h0081_WYG_051-27b>
彼不求人知而人知之不希世用而世用之至¶于上徹
帝聰鶴書天出薜蘿動色巖户騰輝猶堅¶卧不起不得
已焉始一至卒不撓其節不隳所守¶而去亦可謂得所
志也已方之于古則嚴光周黨¶之流亞歟雖其道不周
于用而亷頑立懦勵俗興¶化之功亦已多矣且其累徵
而不起蹔出而卽歸<md:KR4h0081_SBCK_048-24b>¶不旣貞乎以勤自居其好古好學
之心不旣敏乎¶按諡法清白守節曰貞好古不怠曰敏
請諡曰貞¶敏
<pb:KR4h0081_WYG_051-28a>
　
　
　
　
　
　
　
　
<pb:KR4h0081_WYG_051-28b>
　
　
　
　
　
　
　
　元文類巻四十八
