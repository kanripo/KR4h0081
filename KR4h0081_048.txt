# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:20.678023
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 48
#+PROPERTY: FILE SB04n0204-048國朝文類-卷第四十八.
<pb:KR4h0081_SBCK_048-1a>¶
國朝文𩔖卷第四十八¶
祝文¶
　　江南平告太廟祝文　王磐¶
踐柞守文雖奉巳成之業繼志述事敢忘未集之¶
勲眷靖康亡滅之餘擅呉㑹膏&KR0254;之壤依慿江險¶
壅隔皇風累興問罪之師猶守執迷之意逮戈船¶
飛渡列戌土崩始悟前非方圖改過遂稱臣而奉¶
表願納地以歸朝宋王㬎巳於某日月來至闕下¶
其江南郡縣人民巳委官撫治了當朔雪炎風盡¶
書軌混同之地商孫夏裔皆烝嘗助祭之臣顧沖¶
<pb:KR4h0081_SBCK_048-1b>¶
眇以何功實　祖宗之餘&KR0315;尚祈昭監永錫休嘉¶
　　太廟火灾告祭祝文　閻復¶
維大德六年&KR0010;次壬寅六月癸亥朔十二日甲戌¶
孝曾孫嗣天子臣某謹遣攝太尉中書左丞相臣¶
哈刺哈孫答刺䍐敢昭告于¶
太祖聖武皇帝於穆清廟對越在天便殿火灾震¶
驚神御聿懹懼省祗薦苾芬祖考以寜來格來享¶
　　得玉璽奏告大廟祝文　王構¶
維傳國之守器爲歷代之珍符得自神臯進由憲¶
長詢以僉言則脗合考之圖制則無差皆祖宗孚¶
<pb:KR4h0081_SBCK_048-2a>¶
佑而致然亦祚胤隆昌之所繫是烝是享孔惠孔¶
時以介夀祺以流曾慶(右第/一室)¶
昔黄龍薦瑞有虞肇基玄扈授圖周成襲祚誕膺¶
景命夫豈無徴方忝嗣于徽音遽親承于鎭寳䑓¶
臣貢上良用惕然殆天相皇元啓萬丗無疆之業¶
抑如大琮玄璧爲宗闈丗守之珍靈貺之來盍知¶
所自尚祈叶兆旣壽永昌(右第/二室)¶
閟宫儲祉德著神儀瑞玉來歸孝孫有慶矧在嗣¶
徽之始進由耳目之官上以表信於神祇下以系¶
隆於後嗣爰修報典思媚太姜俾熾而昌長膺戩¶
<pb:KR4h0081_SBCK_048-2b>¶
穀(右第/三室)¶
猗維瑞璽顯伏靡常麟質鳯章萬丗所寳式當今¶
日啓佑皇圖穀旦于差告蠲致享以燕翼子於萬¶
斯年(右第/四室)¶
　　加諡祖宗告祀南郊祝　姚燧¶
維至大二年蒼龍己酉冬十月庚戌朔十有九日¶
戊辰嗣皇帝臣某臣頼上天之祐祖宗之靈得以¶
眇末之躬託於億兆京垓臣民之上持盈守成凡¶
今三年身至太廟兩嘗祼將非獨於親立愛臣家¶
庶亦孝治可先天下而祠官讀祝於¶
<pb:KR4h0081_SBCK_048-3a>¶
太祖室惟曰聖武皇帝¶
睿宗室亦惟曰景襄皇帝至¶
丗祖室則曰聖德神功文武皇帝名譽之美垂無¶
窮者多及六言顧於創業之祖垂統之宗開我後¶
人繼繼承承億萬維年者稱述成功盛德有所未¶
盡心寔欿然謹遣太尉尚書右丞相臣某禋致牲¶
玉燔柴泰壇昭告　昊天上帝加諡¶
太祖曰法天啓運聖武皇帝¶
睿宗曰仁聖景襄皇帝伏惟圎靈居髙聽卑灼臣¶
微忱敕我祖宗歆此嘉誄臣不勝感激戰栗之至¶
<pb:KR4h0081_SBCK_048-3b>¶
　　己卯春釋菜先聖文　劉因¶
聖代天言明告萬丗寥寥方𠕋孰傳聖言天啓聖¶
心程未將命堙晦浚闢聾聦瞽明謂當後人承此¶
遺澤孰云剽盜資我而文肆焉多岐孰㑹其一徒¶
爲瞻仰有惻此心因早躁狂&KR0002;將有志中實脆屈¶
未立巳頽揆厥無成實由貪懦時馳意去凛不自¶
容顧念初心怳焉如失今此闢舘惟我之求講學¶
有徒進脩有地研窮參訂亦復有書於古遺言於¶
今學者尚有禆益少慰此心但懼悠悠復循前軌¶
惟神啓迪實有臨之¶
<pb:KR4h0081_SBCK_048-4a>¶
　　告峨山龍湫文　劉因¶
嗚呼一&KR0022;之望有峨惟山山之精深聚而淵泉山¶
川惟形有神棲之雲雷雨露神實司之今是&KR0022;之¶
凶旱極矣豈神之靈坐視而不恤哉蓋雨暘之數¶
出于天非神之所得專也雨暘之咎由於人非神¶
之所得而釋也是以使神函蓄靈潤雖欲發之而¶
不得也雖然山川之神受命于天而主佑下民者¶
也今欲佑之而不得矣則當爲之請命于天昭昭¶
在上安有不從由是言之神雖欲無責烏得而無¶
責也且小民至愚窮且極矣而無所歸誠則惟&KR0075;¶
<pb:KR4h0081_SBCK_048-4b>¶
昬之&KR0017;是求夫&KR0075;昬之&KR0017;乃神之所當屏黜而下¶
民之衷亦神之所當誘相也今氣運巳窮矣窮則¶
必通或天降之雨則小民必歸功於&KR0075;昬之&KR0017;而¶
惑信愈篤孰能禁之今是&KR0022;之大夫致禱于神則¶
是禱其所當禱矣旣禱其所當禱而當禱之神能¶
隨其禱而應之以雨使旣足而又周浹焉庶小民¶
之愚知天地之間自有名山大川之正神實能闔¶
闢隂陽而神妙造化而境内吏民之所當敬修其¶
壇壝潔其牲幣而事之而向之所謂&KR0075;昬之&KR0017;者¶
眞不足信矣如是則人情丗教或自此而變之則¶
<pb:KR4h0081_SBCK_048-5a>¶
&KR0017;神之惠又不但一雨而巳矣如其不然則是雲¶
雷之澤神其不可司之旱乾之虐神實不恤之天¶
命之職可怠而曠之惑邪之俗可助而成之又何¶
望焉又何望焉敢告¶
　　封龍書院釋菜先聖文　安熈¶
維大德十年歳次丙午秋七月己巳朔越翼日庚¶
午後學安熈敢昭告于先聖至聖文宣王熈愚極¶
陋緫角趨庭私淑諸人寔始聞道自兹厥後欽誦¶
遺編近本程朱上窺思孟以求經㫖以探聖心庶¶
竭駑頑進德脩業孰云不力中道而迷悲嘆窮廬¶
<pb:KR4h0081_SBCK_048-5b>¶
摧頽巳甚雖由病廢實亦惰偷内自省循枯落是¶
懼茲焉感憤避俗巖居追憶舊聞卒究前業洒掃¶
應對謹行信言餘力學文窮理盡性循循有序發¶
軔聖途以存諸心以行諸己以及於物以化於郷¶
或兾有成不悖於道茲㳙&KR0123;日載見祠庭㫖酒蘋¶
蘩式陳明薦尚蘄啓迪實誘其衷庶假威靈不至¶
大戾謹率諸生恭脩釋菜之禮用伸䖍告¶
　祭海神文　虞集¶
潮失故道犯我鹽官有司捍防民力旣殫閱歷歳¶
時靡濟兹害浙郡多下&KR0178;就淪敗民實何辜不德¶
<pb:KR4h0081_SBCK_048-6a>¶
在予相臣來言交脩用孚乃勑中外悉智展力相¶
爾有神亦克受職我土旣固民生厎安六府治脩¶
報祀萬年¶
　　祭伍子胥文　虞集¶
爾以忠隕主潮于呉潮今爲灾呉其沼乎爾其揚¶
靈具訓海&KR0002;俾妥其常母作民虐旣止旣安民遂¶
有生爾作明神永有令名¶
祭文¶
　　祭國信使王宣撫文　楊奐¶
維歳次癸卯四月丁未朔二十有一日丁卯某官¶
<pb:KR4h0081_SBCK_048-6b>¶
某謹具清酌庶羞之奠致祭于故宣撫御史大夫¶
國信使王公之靈嗚呼两軍之間零丁數&KR0016;江湖¶
十年風霜萬里不知其幾徃幾來而卒至於此乎¶
人主察其深誠天下仰其大義鬼神録其隂功簡¶
䇿炳其髙議然事之濟與否也非智力之不周或¶
期運之未至不然以公之行不能決和事於一言¶
載信書於萬丗而使干戈相㝷膏血塗地猶執迷¶
而不巳我公初年委身烈祖千載一時雲龍風虎¶
蔡城旣下楚茅不來殺氣盤礴吞江噬淮義膽披¶
露上心亦囬使星南飛迓車擁路歡動牛斗嘆其¶
<pb:KR4h0081_SBCK_048-7a>¶
來暮應對欵曲不武不怒殷監弗逺請視全夏剖¶
析利害略無假借我不彼欺彼不我詐宴勞稠疊¶
朝繼以夜歸奏龍庭君相交俞慮後參差或懷異¶
圖公爲國許人爲公憂蛟鱷之淵而堪再投公獨¶
坦然汝無我&KR0057;我君我相寜不我謀丁酉之冬公¶
過陽平贈我雄篇出言甚誠两國好合頼子以成¶
子才子名揺動江城適有家累莫果其行公實我¶
知我自不能此所以含辛茹酸愧&KR0018;于&KR0115;冥也嗚¶
呼哀哉頃聞使車淹留[沔-丏+丐]陽忽報江陵坐易星霜¶
宵夢飛飛不知在床玊溪東館金碧熒煌恍然門¶
<pb:KR4h0081_SBCK_048-7b>¶
開&KR0068;圍堵牆太山旣裂始知不祥㡬年金節炤燿¶
南荒一日&KR0238;棺歸來朔方將大限之難逃抑生靈¶
之禍未央顧公之室豈無橐裝千金一揮廪無見¶
粮賔客蕭條路人慘傷嗚呼哀哉我生後公仕及¶
同時人之於公其孰不知我之知公獨與丗而背¶
馳陸公何人屈趙佗而朝漢闕終軍孺子携長纓¶
而羈南越無以成敗輙生予奪公之清衷遐略髙¶
名大節可以撼天壤摩日月而素志未酬徒賫恨于¶
九原此余所以撫地大慟繼之以血也嗚呼哀哉尚享¶
　　祭太保劉公文　徐丗隆¶
<pb:KR4h0081_SBCK_048-8a>¶
維至元十一年歳次甲戌冬十二月望日博州路¶
緫管徐丗隆謹以清酌庶羞之奠致祭于太保劉¶
公之靈嗚呼天興大元六十餘年王氣所鍾有開¶
必先聖不獨出衆賢從之聖賢相逢千載一時巖¶
巖劉公首岀襄國學際天人道冠儒釋&KR0004;冠章甫¶
潜心孔氏又學葆眞復參靈濟其藏無盡其境無¶
涯鑿開三室混爲一家逆知天命早識龍顔情好¶
日宻話必夜䦨如魚得水如虎在山易地諸葛彌¶
天道安道人其形宰相其心誰其似之黒衣惠琳¶
數精皇極禍福能決誰其似之邵君康節詩詠髙¶
<pb:KR4h0081_SBCK_048-8b>¶
逸方外神逰誰其似之碧雲湯休字畫清勁筆中¶
法具誰其似之黄山文孺扈從王師柔服哀牢公¶
於是時蜀之韋臯堂上出竒鄂江飛渡公於是時¶
晉之杜預天王旣尊山人自晦公於是時唐之李¶
泌相宅&KR0114;宫兩都並雄公於是時周之召公中統¶
建元宣撫十道多舉名儒親草其詔至元入省命¶
賛萬機暫決大議力辭以歸上亦知公不屑細務¶
止解中書仍居保傅官制未定公圖列之朝儀未¶
肅公奏閱之方其弘化儀形萬方天遽奪之今也¶
則亡生平少疾質眀猶唱開戸視之掩書長徃¶
<pb:KR4h0081_SBCK_048-9a>¶
天子震悼朝臣涕洟下至行路靡不哀思國事有疑¶
誰與稽之民歳有灾誰與禳之僚友有咎誰與救¶
之人之老成寜復見之曩過趙郡識二大士曰蕭¶
曰劉器量包丗混迹佛老心同孔周仁雨義風欲¶
灑九州蕭巳先蛻獨餘藏春栽培桃李徧滿君門¶
身爲師賔門多卿相生&KR0013;殊遇殁𫉬大塟公旣無¶
憾我獨何悲第愧老繆嘗辱公知愛我文辭許我¶
典故視草翰林持衡文部公非私舉我豈懷恩言¶
念知舊徃&KR0152;其墳南州孺子生芻一束奠章冩心¶
老淚盈掬嗚呼衰哉尚饗¶
<pb:KR4h0081_SBCK_048-9b>¶
　　祭硯司業先生文　滕安上¶
至元己丑十有二月某日門生國子博士滕安上¶
謹遣子羽以清酌庶羞之奠致祭于司業先生硯¶
公之靈士之文章與丗汙隆百年以來南北不同¶
惟公述作有稽其中學者師之知所適從士之志¶
操與齒盛衰一生之間終始自違惟公抱&KR0018;白首¶
不移學者仰之得其表儀於戲教授東垣淵淵乎¶
經義之學司業成均表表乎忠孝之教其起之暮¶
也固非淺淺之可議其去之果也又非庸庸之可¶
效公之歸老猶振頽波遽云逝矣爲之奈何八十¶
<pb:KR4h0081_SBCK_048-10a>¶
雖壽在公匪多聞公易簀了然不亂平生之守於¶
此益見自公之歸夢寐見之况於永訣無復見期¶
一官羈人送不及尸千里致奠寓哀一詞¶
　　祭魯齋先生文　吕端善¶
公之道在天地德在人心行義在朝廷功業在後¶
丗者章章表表如日之在天如泉之在地爲門生¶
者不當以是瀆陳之惟其私心之不能自巳者敢¶
以告之公之生以扶人極振人綱爲心没而不應¶
肯忘也今人極其立乎人綱其明乎下土茫茫豈¶
無才良間有作者敢希厥成言語不通趨詣不同¶
<pb:KR4h0081_SBCK_048-10b>¶
聞望不崇誠孚不隆猷之雖逺羣呼四訌謂角而¶
童謂雌厥雄使公而在猷難厥終公而已矣疇能¶
奏功維蒙古生嶷然古風稔公之教在耳藴公之¶
化于躬雖所賦有厚薄所得有纎穠惟公擇其&KR0057;¶
者相之導之以隂誘其衷使之黙識心通視明聽¶
聦謀嘉慮忠言行諌從則可以鞏國家無疆之祚¶
惟寜永生民無疆之休惟洪則我後人于子于孫¶
亦叨居于至化之中生也望於公没也又望於公¶
于以見生民之心望望於公者無窮也¶
　魯齋先生陞從祀祭文　許約¶
<pb:KR4h0081_SBCK_048-11a>¶
維皇慶二年六月十四日癸酉欽承　綸㫖以先師¶
文正公魯齋先生列于大成至聖文宣王從祀之¶
位門人許約等謹以清酌庶羞之奠合辭而祭之¶
曰自太極判而人文開包羲作而卦畫始備物以¶
致天下之用成器以爲天下之利蓋肇乎乾坤者¶
惟一理盈乎宇宙者惟一氣人倫由是而明萬事¶
以之而理王之所以王帝之所以帝百丗同符有¶
一無二迄于周衰篤生聖人有德無位遭時之屯¶
周流天下而不我用乃獨任乎斯文明王道於已¶
晦振綱常而再新顔曽再傳而得子思至孟子獨¶
<pb:KR4h0081_SBCK_048-11b>¶
不迷其津泯泯棼棼歷歳時之旣乆承承繼繼乃¶
寥廓而無聞迨乎有宋寔生周子畫無極之大原¶
爲萬物之根柢扶泰山巳摧之巔發千古不傳之¶
祕淵淵河洛大暢斯㫖天理之微人事之著&KR0017;神¶
之幽至于子朱子而大備天眷皇元我文正公寔¶
有得於此也合衆議而有歸惟前賢之是證旣縷¶
析而毫分亦提綱而振領盡小學之精微爲後人¶
之龜鏡言仁義必本諸身言道德必由乎性動静¶
必循乎禮終始不忘乎敬春風藹然物我融㑹氷¶
壷&KR0631;然表裏輝映出而佐時也必欲厎雍熈之和¶
<pb:KR4h0081_SBCK_048-12a>¶
進而事君也必欲止唐虞之聖事必探乎幾先俟¶
其乆而乃應言治亂之所生盡天人之交勝其髙¶
也入於無倫其近也不離於日用叙天工而振王¶
綱正人心而祈永命觀其運用天理而見諸行事¶
者欲名言而奚罄耶蓋嘗思之以百年凝道德之¶
身千載繼絶學之志由布衣而起田野緫庶官而¶
宅百揆明曆象以授人時創辟雍而教胄子忠言¶
亹亹氣不少衰爲學孜孜老而後已蓋其所造者¶
深所積者廣舉而措之事業者獨髙乎一丗非義¶
精而仁熟道全而德備者疇克爾耶宜乎¶
<pb:KR4h0081_SBCK_048-12b>¶
聖天子念之不忘崇以魏國之封褒以文正之諡¶
又欲嘉惠後人也乃命列于從祀之位旣相其子¶
又撫其孫猶諄諄而不置也況約等親出其門提¶
耳之言面命之誨天地純全古人大體朝焉夕焉¶
誘掖諄至容聲謦欬不逺伊邇嗚呼昊天罔極之¶
恩仰而思俯而戚&KR0154;其有旣耶¶
　　祭康先生文　王思廉¶
翰林學士承㫖致仕王思廉致祭于故國子博士¶
康先生之靈而言曰呉楚竒材楩楠豫章下蔽牛¶
馬上摩穹蒼脩直堅緻可棟可梁斧以斯之不得¶
<pb:KR4h0081_SBCK_048-13a>¶
締構乎明堂渥洼異種緑耳飛黃過都歷塊電掣¶
龍驤以駕大輅和鸞鏘鏘困於鹽車弗𫉬馳騁乎¶
遐方先生之學經笥書囊先生之才錦心綉腸視¶
草北門制禮奉常外而藩宣内而賛襄何施匪冝¶
皆其所長進用無媒竟老國庠猶木之不遇於匠¶
石𩦸之不遇於孫陽噫嘻孰維孰綱孰主孰張吾¶
欲問之神理茫茫𦒿英巳矣識者嘆傷雖然有德¶
以化其郷有文以流其芳愈逺愈思愈乆愈光是¶
之謂不亡¶
　　祭徐承旨文　李之紹¶
<pb:KR4h0081_SBCK_048-13b>¶
維大德五年春二月辛卯中書平章政事賽典赤¶
等謹致祭于故翰林學士承㫖徐公之靈嗚呼古¶
人有言人材實難撫治論賢遺丗永歎才與時夸¶
識局于器文勝自敷授事則躓偉哉通儒&KR0099;惟容¶
翁蚤奮其辭乗時之隆肆其餘長見於治功出入¶
中外曰亦有歳素髪滿幘歸掌帝制渾渾周誥我¶
庶見之諤諤廷議我庶選之朝有老成衆與有慶¶
孰云其去有不惆悵君子之心夙夜本朝忍失去¶
之以逺爲超劃爾歸盡嘖嘖稱遽身有遺用永蓄¶
弗著千里寓哀匪&KR0152;其私國之遺老我寜不思¶
<pb:KR4h0081_SBCK_048-14a>¶
　　祭𡊮學士文　虞集¶
昔在故國寓都海&KR0022;乃睠鄞越視漢河陽王公近¶
臣專邑列府卿士以還民莫或數公生其間不靡¶
不矜師友是求問學是承先宋旣亡文獻淪隊遺¶
老或憗力接淵懿家藏多書侔昔石渠下至琴弈¶
亦㝡其&KR0254;博學洽聞瑰偉精瑩人無間言公亦自¶
信我從草茅或援起之公以賞延後先京師于時¶
同朝多士濟濟公獨我友尚論其丗制作討論必¶
我與聞或辨或同有定無諠公泰而舒我蹇㚄跋¶
三十餘年亦多契闊公在禁林益躋華階人曰孔¶
<pb:KR4h0081_SBCK_048-14b>¶
冝公曰足哉歸而&KR0009;書朂我慰我亦喜優㳺自詫¶
其果曰易春秋曽與子談將卒成書恐老弗堪老¶
不廢學唯予與爾終訂無忌庶其在子言猶在耳¶
俄以訃來噫天生公乃止斯哉儒林木萎壁府星¶
隕伊&KR0022;之瘁伊道之閔區區深悲逺莫致之託公¶
郷人致茲哀辭公聞之乎不聞之乎¶
　哀辭¶
　　平章政事廉公哀辭　李元禮¶
嗚呼哀哉識公於生之日哀公於死之後者人情¶
也哀公於死之日昧公於生之前者人情乎嗚呼¶
<pb:KR4h0081_SBCK_048-15a>¶
識而哀一人之私哀也哀而不識天下之公哀也¶
方公之在相位也朝廷𠋣之以爲重四夷頼之以¶
爲安萬民化之以爲治隂陽調和而品物無不遂¶
矣及公以病去位也天下皇皇祝公無恙豈期沈¶
痾反復而竟不起矣嗚呼哀哉蒼天蒼天果蒼蒼¶
耶胡爲遽奪公以亡耶伯夷之清伊尹之任魏徴¶
之良耶其忠䰟正氣散在天壤間幾丗幾年復爲¶
賢相耶不然將升而爲星辰峙而爲山嶽流而爲¶
海爲江耶嗚呼作善降祥不善降殃何此理之反¶
常而不可明耶故余誄公以辭者蓋非一已之私¶
<pb:KR4h0081_SBCK_048-15b>¶
傷亦以公天下之哀而哀萬民之失所望也¶
　　林處士哀辭　𡊮桷¶
道家言黜聦明去健羡形神始完是果爲得道耶¶
古者上壽百二十歳竊不死之說者曰脩之益眞¶
其道彌親壽而無德與名君子恥之故脩短有命¶
遺壽焉猶可言也名德不至則澌盡腐㓕又安所¶
取哉古之人&KR0002;是者衆矣今得一人焉曰林寛字¶
彦栗形臞而器温其於學也汲汲然逐日以補有¶
不足焉則力探簡䇿以自證其爲文必達於理而¶
始精於詞謂詞者載理之具也理不足焉詞雖精¶
<pb:KR4h0081_SBCK_048-16a>¶
無益也深思以求之傍取傳記之說勦絶傅㑹據¶
宗統原以㑹于一復懼其未盡是也則袐重自念¶
將周㳺四方闕疑廣聞目擊而心領焉噫&KR0002;可謂¶
勤已矣道散於九流百家彌綸者至矣其弊有不¶
勝言者汎溢俚雜尸坐瞠目漸入於無聞之傳予¶
甞察彦栗知其心有深憂者焉余始見于姑蘇氣¶
和以謙再見于京師愀然以思取士之道非一嚴¶
畛域析豪髮有司者之過遺逸不舉則凡吾徒在¶
官者誠有罪彦栗志不在是推彦栗之志在問學¶
爲之而不果就&KR0002;是者眞有命矣悲夫延祐六年¶
<pb:KR4h0081_SBCK_048-16b>¶
三月卒于京師年三十有九其弟宇友謹&KR0152;且曰¶
吾必奉䘮歸呉興呉興吾先人所藏遂爲詞以申¶
其哀焉辭曰¶
氣清明兮受元陽德弸中兮闇以章挈太古&KR0006;儼¶
九皇播絜精&KR0006;瓊圃芳力未具&KR0006;志則專一葦渺¶
&KR0006;濟巨川&KR0099;不進&KR0006;道逺邅白晝速&KR0006;隂風旋數¶
寔紀&KR0006;吾何愆路孔脩&KR0006;神獨還靈旐遷&KR0006;木葉¶
丹儼夫人&KR0006;在空山玉蓉冠&KR0006;紫佩蘭¶
　　丁文苑哀辭　許有壬¶
哈八石取父字姓丁字文𫟍于闐人與予同登乙¶
<pb:KR4h0081_SBCK_048-17a>¶
卯進士第倅固安州椽左司除禮部主事予佐吏¶
部故㳺從爲多改袐書著作拜監察御史又與予¶
同官南坡之變梟獍黨與列據津要文𫟍康里子¶
山曁予實同論列遷戸部貟外郎予在左司計事¶
率相見俄僉浙西道廉訪司事遂間南北予居武¶
昌適移湖北新制憲官各色用止一人長憲者同¶
岀西域即日引退䑓報不允文𫟍曰無例且退持¶
疑文冐進可乎堅卧不起予跧居絶人事獨相徃¶
來鵠山楚觀之絶頂梵宫琳宇之僻地荒城廢壘¶
村居埜池靡不至焉時絶江登大别𪧐郎官湖賦¶
<pb:KR4h0081_SBCK_048-17b>¶
詩談論無虚日一日把酒相属曰人生離合有數¶
君閒我退針芥相投但恐造物見妬不終遂此先¶
子監祁陽縣有惠政潜德未章子亟銘之予不獲¶
辭焉未幾予除兩淮轉運使文𫟍移山北邸報同¶
日至山北置大寜古白霫地去京師東北尚八百¶
里陸不可挈家水縈紆五千里扶病擁㓜殆不能¶
爲謀予官揚州﨑嘔來過曰我非瀆於進也主上¶
新政不敢不行而老㓜累我且都而杭杭而鄂鄂¶
又山北有力且疲況貧乎鄂不可留揚未貴亦不¶
可居杭吾樂之穀又差賤且其人德我吾謀定矣¶
<pb:KR4h0081_SBCK_048-18a>¶
廼命諸子買舟而東獨挈一小僕乗傳而北予留¶
之飲三晝夜而後去酒中嘗曰我作事素勇今殊¶
猶豫何也予戯之曰人改常不佳君豈厭丗邪廼¶
笑曰昔温公記宋子才暴謔其言偶驗我不信也¶
因出臂示其堅實曰斧吾擊亦不死也於虖今乃¶
眞死矣蓋時方大疫暑行至東平主僕皆病歸抵¶
淮安卒于舟中至順元年六月二十三日也郡大¶
夫率其國人菆之予旣爲位&KR0152;遣人省其墓告其¶
家子慕卨迎柩歸艤舟餞别之地&KR0152;爲之慟&KR0101;縣¶
公塟祁陽逺不能祔予欲蜀岡買地處之慕卨曰¶
<pb:KR4h0081_SBCK_048-18b>¶
杭西山先人所愛因可守也遂謀塟焉母子力不¶
能舉&KR0519;司曁他官府&KR0002;嘗徃來共&KR1056;之得楮幣中¶
統餘萬緡旣襄事餘可經理其家淮東憲長荅里¶
麻嘗同官閔其貧請&KR0608;于朝不報初文𫟍爲固安¶
𨽻京號難治民劉奉益横甚塞祈烹五十羊聚羣¶
不逞震動里閈執而發其推埋焚剽數十事度不¶
解逸去反肆誣構詔大官雜問禁中辯折明直劉¶
寘于法築堤堰三百里河以不害兩道凛然折彊¶
暴如拉朽蜀兵未戢按部直要衝布置施爲&KR0002;老¶
於兵者統兵省臣薦其有將帥才可治邊事云内¶
<pb:KR4h0081_SBCK_048-19a>¶
外持憲知無不言制吏軰噤不得出一語平居論¶
事慷&KR0099;歷落一坐盡傾遇事則奮發勇徃無前長于¶
觀人某邪某詐黙以相告後輙多驗作歌行豪宕¶
如其人古詩清粹皆可傳也延祐&KR0004;朝廷始以科¶
舉取士天下之大才五十六人出官四方或懦於¶
施或汚於賄歷歷在人得免詬議如文𫟍者可數¶
而天復中道畫之於虖惜哉予昔銘監縣公謂其¶
多善未報當在文𫟍今文𫟍壽才四十有七賷志¶
以没此又何邪豈天又尼其身而大其後邪天道¶
是邪非邪予益惑矣嘗獨坐閱同年録十六年間¶
<pb:KR4h0081_SBCK_048-19b>¶
爲&KR0017;録者十五人矣尚忍以區區聲利置胷中乎¶
或者視爲四海九州之人恝乎無情予不忍也慕¶
卨將狀其行實求予爲銘而其狀未至爲之辭以¶
發其槩且以寫予哀云天之生才&KR0006;亦孔之艱前¶
不知其幾丗&KR0006;後復幾年何林林之百萬&KR0006;獨靳¶
於賢器方適用&KR0006;陶復不堅雲未雨而掃蕩&KR0006;華¶
未實而摧殘豈矰繳之在天&KR0006;惡有翼之髙騫&KR0115;¶
冥之中&KR0006;孰司其權昔君之北&KR0006;歌呼水壖今君¶
之來&KR0006;丹旐翩翩藥膳匪良&KR0006;道路迍邅妻子睽¶
隔&KR0006;良友棄&KR0162;我哀&KR0154;忘&KR0006;我言&KR0154;殫西山蒼蒼¶
<pb:KR4h0081_SBCK_048-20a>¶
&KR0006;惟所便安玉樹森立&KR0006;澤流有原冀伸於後&KR0006;¶
以報其前破不可完&KR0006;逝不可旋惟生無愧&KR0006;雖¶
殁猶存脩短有數&KR0006;吾其舎旃馬革牖下&KR0006;非蟻¶
則鳶九原有知&KR0006;其然不然¶
　諡議¶
　　何忠肅公諡議(榮祖)虞集¶
嘗聞善相天下者蓋必本忠厚之心廓容受之量¶
明事理之識周經營之材極乆逺之慮躬&KR0018;荷之¶
責而後可庶幾也是故待事有先幾應變有餘智¶
持乆有定功處物有成謀其功業始可得而論矣¶
<pb:KR4h0081_SBCK_048-20b>¶
&KR0002;命與時遇位以倖致者充數之羞欺丗之禍彼¶
且無逃於天地之間生民何頼焉觀於至元大德¶
之間以大臣賛國論不爲近利細故所動揺本之¶
以祖宗之舊典定之以禮律之微意以成天下之¶
務者平章政事何公何可少耶公爲御史中丞時¶
權臣用事數爲所危公守職不變終以是去位天¶
下之望固巳在公矣¶
成宗皇帝在位完澤公之威重沈毅答刺罕公之¶
仁明正大實相左右朝多君子正人而公獨以𦒿¶
老精練彌縫條理於其間豈漫焉嘗試而爲之者¶
<pb:KR4h0081_SBCK_048-21a>¶
哉卒能成太平之盛非偶然也然於是時好功興¶
利之徒間岀其間偵國家財用之急積慮宻講將¶
有所作爲議數上公必正坐堂上奮仁者之勇明¶
目張膽論民命國體之所以然發言折其謀使不¶
得行耕田鑿井之民晏然無所顧慮以遂其生理¶
於當時者公存心之最著者也&KR0993;歷䑓省數十年¶
皆要官重任然衣服飲食之奉儉約不異於儒素¶
身死之日賜金給用之外略無餘貲此其立志非¶
常人所及冝其所成就如此謹按諡法廉方公正¶
曰忠執心決斷曰肅請易公名不亦冝乎¶
<pb:KR4h0081_SBCK_048-21b>¶
　　陳文靖公諡議(儼)虞集¶
昔者有道之君子内充然而有餘無所待乎外也¶
未嘗求用於丗亦未嘗不求用於丗也有天下國¶
家者知其有道尊敬而信用之則爲之出於是應¶
之以文學政事隨施而見不爲喜幸不用則不爲¶
變移其志大矣然或者假事以自售巳見用而無¶
足以行也則以偃蹇日取盛名終身不一試謂古¶
今爲可誣也耶故翰林學士陳公方盛年時閉戸¶
讀書未始有求用之心及爲朝廷所用諄諄然視¶
其職事之所在而謹奉之略無厭常喜竒髙自標¶
<pb:KR4h0081_SBCK_048-22a>¶
致之意始終清要蓋迫而後動來而後應定而後¶
就恒無心於其間此其視無能而求用避事而取¶
名以傲忽欺罔一時者爲何如也故其髙文大𠕋¶
以華國者皆舒遲温厚之言横經論道以淑人者¶
皆文質兼備之教論禮則欲修一代之經司刑則¶
知先無訟之本至於處己接物温恭退讓君子視¶
之則樂其雍容小人仰之則失其鄙暴謂之大儒¶
先生斯無忝矣謚法道德愽聞曰文仕不躁進曰¶
靖謚曰文靖其合公之行也哉¶
　　姚文公謚議(燧)柳貫¶
<pb:KR4h0081_SBCK_048-22b>¶
天地眞元之氣一㑹則聖神代作揚熈秉耀承華¶
恊瑞以開太平而必有不丗出之臣挺生其間攬¶
結粹精敷爲制述於以增煥盛德大業而聳之三¶
五載籍之上蓋數百年而得一二人焉其有關於¶
氣運者如是豈徒乎文哉乃&KR0002;先正魏國許文正¶
公之在吾元實當¶
丗祖皇帝恢拓基圖之始倡明道宗振起來學一¶
時及門之士獨稱集賢大學士姚公燧爲能式纂¶
厥緒以大其承然觀公之言而考夫文正之學則¶
其機籥之相須殆不啻山鳴而谷應雲起而龍翔¶
<pb:KR4h0081_SBCK_048-23a>¶
也故大德至大皇慶之間三宗繼照夭下乂寜而¶
公之文章蔚爲宗匠典𠕋之雅奥詔令之深淳固¶
巳抉去浮靡一返古轍而銘志箴頌之雄偉光潔¶
凡鏤金刻石昭德麗功者又將等先秦兩漢而上¶
之以闖夫作者之域排沮詆訾不一二而家傳人¶
誦巳十百雖欲揜之孰得揜之哉他日良史執筆¶
以傳儒林則公在文正之門豈直儕之㳺夏而巳¶
也易曰黃裳元吉文在中也然則以之節惠公奚¶
慊焉謹按諡法博文多見曰文敬直慈惠曰文請¶
諡之曰文¶
<pb:KR4h0081_SBCK_048-23b>¶
　　蕭貞敏公諡議(𣂏)劉致¶
聖王之治天下也必有所不召之臣蓋志意脩則¶
驕冨貴道義重則輕王公蟬蛻塵埃之中翺逰萬¶
物之表不事王侯髙尚其事者以之傳曰舉&KR0483;民¶
天下之民歸心焉故必蒲車旌帛側席以俟其至¶
兾以勵俗興化猶或長徃而不返亦有旣至而不¶
屈則束帛戔戔賁于丘園者治天下者以之也於¶
吾元得二人焉曰容城劉因京兆蕭𣂏君始由平¶
章咸寜王野仙薦¶
丗祖徴不至授陜西儒學提舉繼而¶
<pb:KR4h0081_SBCK_048-24a>¶
成宗武宗仁宗累徴授國子司業集賢直學士未¶
赴改集賢侍講又以太子右諭德徴始至京師授¶
集賢學士國子祭酒諭德如故㝷得告還山年七¶
十七以壽終士君子之趣向不同期各得所志而¶
巳彼不求人知而人知之不希丗用而丗用之至¶
於上徹帝聦鶴書天出薜蘿動色巖戸騰輝猶堅¶
卧不起不得巳焉始一至卒不撓其節不隳所守¶
而去亦可謂得所志也巳方之於古則嚴光周黨¶
之流亞歟雖其道不周於用而廉頑立懦勵俗興¶
化之功亦巳多矣且其累徴而不起蹔出而即歸¶
<pb:KR4h0081_SBCK_048-24b>¶
不旣貞乎以勤自居其好古好學之心不旣敏乎¶
按諡法清白守節曰貞好古不怠曰敏請諡曰貞¶
敏¶
國朝文𩔖卷第四十八¶
