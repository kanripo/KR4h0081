# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:20.440422
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 45
#+PROPERTY: FILE SB04n0204-045國朝文類-卷第四十五.
<pb:KR4h0081_SBCK_045-1a>¶
國朝文&KR0011;卷第四十五¶
　雜著¶
　　故物譜　元好問¶
予家所藏書宋元祐以前物也法書則唐人筆迹¶
及五代冩本爲多畫有李范許郭諸人髙品就中¶
薛稷六鶴最爲超絶先大夫銅山府君官汲縣時¶
官賣宣和内府物也銅碌兩小山以酒沃之青翠¶
可摘府君部役時物也風字大硯先東巖君教授¶
郷里時物也銅雀研背有大錢一天禄一堅重緻¶
宻與石無異先隴城府君官冀州時物也貞祐丙¶
<pb:KR4h0081_SBCK_045-1b>¶
子之兵藏書壁間得存兵退予將奉先夫人南渡¶
河舉而付之太原親舊家自餘雜書及先人手冩¶
春秋三史莊子文選等尚千餘&KR0125;并畫百軸載二¶
鹿車自隨三研則&KR0287;之鄭村别墅是&KR0010;寓居三郷¶
十月北兵破潼&KR0028;避於女几之三潭比下山則焚¶
蕩之餘蓋無幾矣今此數物多予南州所得或向¶
時之遺也徃在郷里常侍諸父及兩兄燕談每及¶
家所有書則必枚舉而問之如曰某書買於某處¶
所傳之何人藏之者幾何年則欣然志之今雖散¶
亡其綴緝裝褙籖題印識猶夢寐見之詩有之維¶
<pb:KR4h0081_SBCK_045-2a>¶
桑與梓必恭敬止以予心忖度之知吾子孫却後¶
當以不知吾今日之爲恨也或曰物之閱人多矣¶
丗之人玩於物而反爲物所玩貪多務取巧偷豪¶
奪遺簮敗履惻然興懷者皆是也李文饒志平泉¶
草木有後丗毀一樹一石非吾子孫之語歐陽公¶
至以庸愚處之至於法書名畫&KR0002;桓玄之愛玩王¶
涯之固護非不爲數百年計然不旋踵巳爲大有¶
力者&KR0018;之而趨我躬之不可必奚我後之䘏哉予¶
以爲不然三代鼎鍾其&KR0004;出於聖人之制仐其欵¶
識故在不曰永用享則曰子子孫孫永寳用豈爲¶
<pb:KR4h0081_SBCK_045-2b>¶
聖人者超然逺覧而不能忘情於一物耶抑知其¶
不能必爲我有而固欲必之也蓋自莊周列禦冦¶
之說盛世之誕者遂以天地爲逆旅形骸爲外物¶
雖聖哲之能事有不滿一&KR0015;者況外物之外者乎¶
雖然彼固有方内外之辨矣道不同不相爲謀使¶
渠果能寒而忘衣飢而忘食以游於方之外雖眇¶
萬物而空之猶有託焉爾如曰不然則備物以致¶
用守器以爲智惟得之有道傳之無媿斯可矣亦¶
何必即空以遣累矯情以趨逹以取異於丗耶乃¶
作故物譜¶
<pb:KR4h0081_SBCK_045-3a>¶
　　辯遼宋金正統　脩端¶
&KR0010;在甲午九月望日東原諸友㑹于孫侯之第語¶
及前朝得失之事坐客問云金有中原百餘年將¶
來國史何如或曰自唐巳降五代相承宋受周禪¶
雖靖康間二帝蒙塵縁江淮以南趙氏不絶金於¶
宋史中亦猶劉石符姚一載記爾衆頗惑焉愚曰¶
正閏之論端雖不敏請以本末言之夫耶律氏自¶
唐以來丗爲名族延及唐末朱温簒唐四方幅裂¶
遼太祖阿保機乗時而起服髙麗諸國并燕雲以¶
北數千里與朱梁同年即位是歳丁夘至丙子建¶
<pb:KR4h0081_SBCK_045-3b>¶
元神&KR0125;在位二十年其子德光嗣位是歳丁亥唐¶
明宗天成二年也德光後號太宗當天顯十一年¶
河東節度使石敬塘爲清泰帝來伐遣使求救于¶
遼奉表稱臣仍以父禮事之太宗赴援因以滅唐¶
石氏稱晉遂以燕雲十六州獻于遼仍&KR0010;貢帛三¶
十萬疋天福七年晉髙祖殂出帝嗣位大臣議奉¶
表稱臣告哀於遼景延廣請致書稱孫而不稱臣¶
與遼抗衡太宗舉兵南下會同九年入汴以出帝¶
爲&KR0018;義侯遷黄龍府石晉遂滅大同元年太宗北¶
還仍以蕭翰留守河南劉知逺在河東乗間而發¶
<pb:KR4h0081_SBCK_045-4a>¶
由太原入汴自尊爲帝及乎宋受周禪有中原一¶
百六十餘年遼爲北朝丗數如之雖遼之封域&KR0310;¶
於宋校其兵力而澶淵之戰宋幾不守因而割地¶
連和&KR0010;貢銀絹二十萬兩疋約爲兄弟仍以丗序¶
昭穆降及晚年遼爲翁宋爲孫及至天祚金太祖¶
舉兵平遼克宋奄有中原三分之二子孫帝王坐¶
受四方朝貢百有餘年今以劉石等比之愚故不¶
可不辯也夫劉淵石勒皆晉之臣庶叛亂國家以¶
臣伐君縱能盜據一隅僣至姚泓終爲晉將劉&KR0073;¶
所虜斬建康市兹作載記理當然也完顔氏丗爲¶
<pb:KR4h0081_SBCK_045-4b>¶
君長保有肅愼至太祖時南北皆爲敵國素非君¶
臣&KR0002;如或者所言金爲載記未審遼史復如何爾¶
方遼太祖神&KR0125;之際宋太祖未生遼祖比宋前興¶
五十餘年巳即帝位固難降就五十年之後包于¶
宋史爲載記其丗數相懸名分顛倒斷無此法旣¶
遼之世紀宋不可兼則金有中原尤難别議以公¶
論處之㨿五代相因除莊宗入汴復讎伐罪理&KR0020;¶
可觀外朱梁簒逆甚於王莽石晉因遼有國終爲¶
遼所虜劉漢自立父子四年郭周廢湘隂公而立¶
以五代之君通作南史内朱梁名分猶恐未應遼¶
<pb:KR4h0081_SBCK_045-5a>¶
自唐末保有北方又非簒奪復承晉統加之丗數¶
名位逺兼五季與前宋相次而終當爲北史宋太¶
祖受周禪平江南收西蜀白溝迤南悉臣于宋傳¶
至靖康當爲宋史金太祖破遼克宋帝有中原百¶
餘年當爲北史自建炎之後中國非宋所有冝爲¶
南宋史或曰歐陽氏宋之名儒也定立五代不云¶
南史當時想曽熟議柰何今復有此論乎愚曰歐¶
陽氏作史之時遼方全盛豈不知梁晉漢周授受¶
之由故列五代者欲膺周禪以尊本朝&KR0020;使然爾¶
及作十國丗家獨曰周漢之事可謂難矣歐陽公¶
<pb:KR4h0081_SBCK_045-5b>¶
之爲是言厥有旨哉愚讀李屏山詠史詩詠五代¶
郭周云不&KR0018;先君持節死舉朝唯有一韓通蓋甞¶
驚哀此詩命意宋自建隆以來名士大夫論議篇¶
什不爲不多未甞一語及此非不能道也蓋禘之¶
說也故列五代者良可知矣陏季文中子作元經¶
至晉宋巳後正統在中原而後大唐南北一統後¶
至五代天下紛擾無由再議降及仐日時移事改¶
商確前人隠約之迹當從公論或者又曰金有中¶
原雖百餘年宋自建隆于今㡬三百年況乎仐年¶
春正月攻䧟蔡城宋復其讎固可以兼金矣愚曰¶
<pb:KR4h0081_SBCK_045-6a>¶
元魏齊梁丗數巳逺恐諸公不以爲然請以五代¶
周漢之事方之漢&KR0046;帝乾祐三年遇弑太后詔立¶
河東節度使旻之子贇㝷廢爲湘隂公旻遂即帝¶
位于晉陽終旻之丗猶稱乾祐旻係劉髙祖母弟¶
其子承鈞孫繼恩繼元皆相繼立凡二十八年宋¶
太宗太平興國四年始滅之夫東漢四主逺兼郭¶
周則郭亦不當稱周固當爲閏宋太祖不當曰受¶
周禪傳至太宗方承東漢之後歐陽不合作五代¶
史合作四代史司馬光通鑑當列東漢爲丗紀歐¶
陽不宜作十國丗家嗚呼國家正閏固有定論不¶
<pb:KR4h0081_SBCK_045-6b>¶
圖今日輕易褒貶在周則爲正在金則爲閏天下¶
公論果如是乎況蔡城之亡蓋大朝征伐之力宋¶
之邊將專權率意自撤藩籬快斯須之忿昧唇齒¶
之理延引強兵深入遵徽宗之覆轍媒孽後禍取¶
&KR0015;萬丗何復讎之有宋自靖康巳來稱臣姪走王¶
帛&KR0010;時朝貢幾于百年豈期今日私論遽稱尊大¶
復如是乎金泰和間南宋寒盟起無名之師侵漁¶
唐鄧&KR0043;泗章宗分遣應兵其淮漢川蜀之間大爲¶
所破宋遣臣方信&KR1040;等卑辭告和請叔爲伯進増¶
&KR0010;幣獻臣韓&KR0465;胄之首至于闕下是時中原連年¶
<pb:KR4h0081_SBCK_045-7a>¶
蝗旱五&KR0150;不登山東尤甚章廟深用自責每以偃¶
兵息民爲念甞詔百官議曰朕聞海陵有言我國¶
家雖受四方朝貢宋猶假息江左亦天下兩家邪¶
故有親征之行去歳宋人兵起無名揺蕩我邊鄙¶
今巳敗衂哀懇告和朕思海陵之言冝如何爾時¶
臣下有希意者進曰向者靖康間宋柞巳衰其游¶
䰟餘&KR0334;今雖據江左正猶昭烈之在蜀不能紹漢¶
氏之遺統明矣於是宋金和議遂定此乃當時繼¶
好息民之大略非後丗正閏之定論也夫昭烈之¶
于漢雖云中山靖王之後其族属䟽逺不能紀録¶
<pb:KR4h0081_SBCK_045-7b>¶
髙宗乃徽宗之子奄有江南似與昭烈頗異&KR0002;以¶
金史專依泰和朝議爲承宋統或從今日所論包¶
爲載記二者俱非公論也或者又曰遼之有國僻¶
居燕雲法度不一似難以元魏北齊爲比愚曰以¶
此言之膚淺&KR0057;甚&KR0002;以居中土者爲正則劉石慕¶
容符姚赫連所得之土皆五帝三王之舊都也&KR0002;¶
以有道者爲正符秦之量雄材英略信任不疑朱¶
梁行事簒奪内亂不得其死二者方之統孰得焉¶
夫授受相承之理難以此責況乎泰和初朝廷先¶
有此論故選官置院剙修遼史後因南宋獻馘告¶
<pb:KR4h0081_SBCK_045-8a>¶
和臣下奏言靖康間宋柞巳絶當承宋統上乃罷¶
修遼史縁此中州士大夫間不知遼金之興本末¶
各異向使遼史早成天下自有定論何待余言坐¶
客愕然曰數百年隱顯之由何其悉也幸請書之¶
以備它曰史官採摭云爾¶
　　讀藥書漫記(二條)劉因¶
人秉是氣以爲五臟百骸之身者形實相孚而氣¶
亦流通其聲色氣味之接乎人之口鼻耳目者雖¶
&KR0002;汎然然其在我而同其&KR0011;者固巳脗焉而相合¶
異其&KR0011;者固巳怫然而相戾雖其人之身亦不得¶
<pb:KR4h0081_SBCK_045-8b>¶
而自知也如飲藥者以枯木腐骨蕩爲虀粉相錯¶
合以飲之而亦各隨其氣&KR0011;而之焉蓋其原一也¶
故先儒謂酸木味木根立地中似骨故骨以酸養¶
之金味辛金之纒合異物似筋故筋以辛養之鹹¶
水也似脉苦火也似氣甘土也似肉其形固巳與¶
&KR0011;矣而其氣安得不與之流通也推而言之其&KR0123;¶
凶之於善惡亦&KR0011;也¶
天生此一丗人而一丗事固能辦也蓋亦足乎己¶
而無待於外也嶺南多毒而有金蛇白藥以治毒¶
湖南多氣而有薑橘茱茰以治氣魚鱉螺蜆治濕¶
<pb:KR4h0081_SBCK_045-9a>¶
氣而生於水麝香羚羊治石毒而生於山蓋不¶
能有以勝彼之氣則不能生於其氣之中而物¶
之與是氣俱生者夫固必使有用於是氣也猶¶
朱子謂天將降亂必生弭亂之人以擬其後以¶
此觀之丗固無無用之人人固無不可處之丗¶
也¶
　　七觀　&KR0061;桷¶
翰林先生納榮息機謝白玉之堂將歸乎麻源之山房¶
越公孫懐牘濡頴託物喻志考圖審曲&KR0002;鑑之納¶
視言忘而意消&KR0011;别而理備有郢大夫癯然&KR0260;衣¶
<pb:KR4h0081_SBCK_045-9b>¶
目不接乎黼黻耳無聞於律吕囅而言曰登髙能¶
賦&KR0075;曼荒忽智專者魂強形滯者物逐昔吴州來¶
觀詩東魯言有度徴有據厲階於枚生濫觴於曹¶
王先生楚産也雲夢汗漫巫峽㠝屼&KR0336;藏腹蟠公¶
孫不足以教我先生殺青南山積簡羽稜&KR0002;網有¶
綱&KR0002;墨有繩舉凡暢微我其聆諸¶
越公孫曰太素烟煴清濁奠儀雨風露雷動植攸¶
孳辨方審良民用不疵六氣以沴日夭其丗彼諄¶
諄者皇曰汝命實長厥土燥剛相其温凉我生命¶
在天順以受年巖居谷飮中道以隕執書以觀有¶
<pb:KR4h0081_SBCK_045-10a>¶
涕汍瀾陋彭鏗之逆理&KR0006;何恣縱而益顔言技可¶
以進道&KR0006;吾當繇是以返觀納腸補臟&KR0579;忍莫竟¶
石立土踊孛彗迕逆吾猶以爲天地之病也脩身¶
俟命道之大經先生之正也大夫曰神之所行何¶
體何方拘者爲儒請更端以告僕夫¶
越公孫曰靈曜宣精五紀順明察幽考微法天以¶
行形氣芸芸吉凶卑髙觀&KR0090;以分韜&KR0006;靈根感不¶
以言繇動彰靜百神受祜虗者爲音質者爲數昔¶
后稷氏之軄黍稷薿薿智者過謀胡盡其地力民¶
日作慝相攸食墨風雨斯蔽連雲岌嶪飛不得垂¶
<pb:KR4h0081_SBCK_045-10b>¶
喙履不敢仰視旁營萬家地記萌芽赭衣僨蹶而¶
淮水復絶鑄鼎伏姦能沈于淵吁嗟而求桑林之¶
羞要荒擾馴王㑹盈庭獻琛效珍物不可枚陳雞¶
豚以時父恬孫嬉何助邊蔑思屈曲洲島家累千¶
金資先生昔居列僊之館據要集思謂&KR0090;以理明¶
妖由人興守諄芒法清寧却走馬于郊謝重譯之¶
雉陋三脊之茅熈熈陶陶舒舒夭夭不言而&KR0010;成¶
無營而事貞夫子不云乎一致而百慮其是之謂¶
乎郢大夫曰汎觀博聞於道彌損願滌耳以抉其¶
藴¶
<pb:KR4h0081_SBCK_045-11a>¶
越公孫曰粤昔尼父唯爼豆是斆擊刺坐作因民¶
以教蒐苗獮狩車徒卒究厥今輿圖八表同暦四¶
貉交軌月竁風丘氷天桂海馳心望雲請命欵塞¶
千廬星環八屯山列羽林繙經飛&KR0016;鼓笈然而樂¶
成者難與圖事守文者不足語智甞聞之兵農同¶
封耕戰同功魚鱗鴈行敵莫我敢當府散籍移萬¶
姓流離強帥拉脅外冦&KR0579;肌卒不可拄支後王鑒¶
觀法日以繁厖者罷者恇者羸者駢頭引吮食粟¶
而嬉開門納兵百郡是師何草廬髙吟﨑嶇雜耕¶
何杜氏之子傳癖孔深而緩帶以征射以容觀劔¶
<pb:KR4h0081_SBCK_045-11b>¶
以氣言批亢擣虗孰知其隅折衝厭難莫窮其畔¶
至&KR0002;握玄圗視&KR0027;文縱横起止與易&KR0090;相表裏者¶
驟語之吾懼大夫之竦眙也大夫曰兵者不祥之¶
器未效此知也¶
越公孫曰炳靈心君闢乾闔坤情聲相宣立度出¶
均昭昭鴻藻緗縹是存敢先論楚材而言之漻漻¶
乎形畏垢而將翥也霏霏乎睫承露而欲訴也荒¶
蹊斷葦燐滅没而疑聚也織文揚徽攬芳菲而雜¶
組也少焉商飈號鳴金石琮琤逐虎搏兕韝鵰鏇¶
鷹&KR0009;莽蒼於一瞬乘扶搖以&KR0012;征終緩轡以就日¶
<pb:KR4h0081_SBCK_045-12a>¶
愴倐淪乎西傾噫悲何爲哉古有巖居之士抱竒¶
抉幽漱芳深林憇寂凍流澹乎其&KR0002;遺窈&KR0006;其&KR0002;¶
留鉤盤助之爲囬旋虗牝荅之爲獻酬猿三疊而¶
堕淚鶴九轉而凝愁鉤玄採微迄無終窮瑤席敷¶
張髙歌&KR0099;慷語初麗而終放託餘韻於宫商然此¶
其戔戔者耳攟拾蒼雅刮磨誥盤微粲貝編飛英¶
露漙何譏乎肉食之鄙猶鄭穆而魯桓也大夫不¶
聞之乎鍾石絲竹各隨其聽隆汙有時其所遭者¶
命摩盪堪輿吸呼羲娥矢爲帝詞叶爲賡歌五嶽¶
賛襄百靈護呵不&KR0068;不茨如砥如磨發潜漏泉掖¶
<pb:KR4h0081_SBCK_045-12b>¶
民陽春瑰逸爲新簡絜爲真列&KR0002;户居别&KR0002;渭分¶
雍容者珩璜沖逺者英莖縷絶而緒續醴甘而齊¶
清昔之擅名偉著耿光&KR0006;其不能以十百程也浮聲¶
切響直意肆志澎湃訇溘滔滔莫止据理者夸飾¶
言者哇嫫母&KR0006;姑射鉛刀&KR0006;鏌鎁謇莫任&KR0006;柰何¶
大夫曰文章與政通玉署之職也文勝質則史更¶
言其大者¶
越公孫曰矻矻中壘校讎靡寧丗本年紀繫于麟¶
經捨相府圖書泯其緯經炳麟金匱汔罔敢配廼¶
司馬氏決榛鋤翳麗者爲譏激者爲刺升渉世家¶
<pb:KR4h0081_SBCK_045-13a>¶
表籍作紀言諸侯無史史立周圯鄙儒畫墁削章¶
刪凡爝火並日卒澌盡莫傳昂昂荀&KR0061;辭約義完¶
何班范家至耿光緜緜相繼擬述百丗一律素玉¶
簡編如日在天熒煌髙張孰敢附肩鴻化以漓研¶
深益疲&KR0126;者闒者襲者濫者淟涊畏禍希企市價¶
謟不表直俚不師雅&KR0002;聾鼓鐘&KR0002;盲䇿馬元經附¶
訛唐暦受呵後有紀略迄莫同科尹石猛志證古¶
比事百不一試歐陽氏出方名山所藏復大同而¶
小異勢不兩立其魯史之謂厥今繫諜川盈記註¶
櫛比故志存廢興之源典章酌損益之致登瑶山¶
<pb:KR4h0081_SBCK_045-13b>¶
而神骸逰鄧林而目眜般倕効吁隨和發涕操觚¶
之士吾將見其心赧而神悸也先生登祕丘覽羣¶
玊積石倉摽朱目墨兵筆削融液乎粹精囿赫胥¶
鄰大庭大夫冝從下風而乞靈也大夫曰皇王惟¶
熈帝覇孔&KR0470;我心増悲韓愈不爲史名以四馳何¶
庸知焉¶
越公孫曰煌煌古帝别生聚方煥乎陶唐五服正¶
&KR0022;五典率常導之無違民用熈熈授之以時聿來¶
孜孜降于三王厥緒曰孳集成于蒼&KR0078;黼黻憲章¶
金石命令緝熈太和宣昭羣姓纎鉅之備粲乎其¶
<pb:KR4h0081_SBCK_045-14a>¶
有秩也豐殺之制屹乎其有截也三光重輝百辟¶
拱列歳時易遷而浸&KR0075;蘖芽弱者綴旒強者鋋戈¶
智者探囊勇者㧞河&KR0366;犀&KR0090;屠蛟鼉飛矢諸命旁¶
午係車焱乎浮雲迅乎奔塵炙轂滑稽之士紛然¶
而並陳棄仁恩假&KR0017;神混君臣各馳騁而懐新數¶
千百年人亡而說具勞乎離婁不足以一視也薾¶
乎王良不足以一御也其最大可病者恬泊守眞¶
可以養身不可以治民絶性棄命黔首蠧病孟軻¶
氏有作吾見其髠鉗而舌咋也言未旣郢大夫曰¶
天藏山中瑾瑜匿瑕問以辨之厥德日華儒者詬¶
<pb:KR4h0081_SBCK_045-14b>¶
病卒不能以勝何道最髙子盍陳之母激母勦¶
越公孫曰古昔顓童受業閭塾書數首通訓故是¶
屬聲歌&KR0090;舞目接身服相親有恒日用不瀆後帝¶
不相襲縁祀興文八音寥寥五禮紜紜鏗鏘莫明¶
而聚訟&KR0002;焚鄭說乖誤後圖踵循&KR0090;制益湮周官¶
别出議者欲一繁紊繆錯操綱而入林適越而轅¶
北也&KR0011;禮孔勤五厄莫存後有倣補去取未就卒¶
乘虬驂雲字以文合聲以音比旁行敷落侏離狄¶
䪘文軌同風不能以一致孔壁莫推二經蕃廡聱¶
牙爲仐簡儷爲古謂道統是傳&KR0154;敢有語詩基文¶
<pb:KR4h0081_SBCK_045-15a>¶
王而周召先興首章異同衆說沸騰風雅變言美¶
者爲訾直者爲詆魯頌紀異秦誓告終何後學瞢¶
瞢迄莫之通麟麟魯經議口法吏謂齊晉無褒而¶
日月具刺紛&KR0002;蠭蝟䖢&KR0002;糠粃不虗其心不明厥¶
視遺珠抱疑探篋積毀然此特人文之經緯政治¶
之用體也三聖述作包河緫洛二儀生於心萬化¶
制乎神迎之而莫親拒之而莫存疑者遯者愕者¶
困者湛&KR0006;消&KR0006;委&KR0006;昭&KR0006;沈思遺物形離超&KR0006;激¶
迴飈&KR0006;閴而寥&KR0006;縱雲翺&KR0006;憺&KR0006;儒先從我招&KR0006;¶
郢大夫曰始吾見公孫疲&KR1205;&KR0002;不足突梯&KR0002;避辱¶
<pb:KR4h0081_SBCK_045-15b>¶
靡精槁神何齗齗然也今知子矣永譽處矣吾與¶
翰林先生徜徉此土小年大年猶以爲朝暮也¶
　　工獄　宋本¶
京師小木局木工數百人官什伍其人置長分領¶
之一工與其長爭長曲不下工遂絶不徃來半&KR0010;¶
衆工謂口語非大嫌醵酒肉強工造長居和解之¶
乃讙如初暮醉散去工婦&KR0075;素與所私者謀&KR0439;良¶
人不得間是日以其醉於讎而返也殺之倉卒藏¶
屍無所室有土榻榻中空蓋寒則以措火者廼啓¶
榻甎寘屍空中空陿割爲四五始容焉復甎故所¶
<pb:KR4h0081_SBCK_045-16a>¶
明日婦徃長家哭曰吾夫昨不歸必而殺之訟諸¶
警廵院院以長仇也逮至搒掠不勝毒自誣服婦¶
發䘮成服召比丘脩佛事哭盡哀院語長屍處曰¶
棄壕中責伍作二人索之壕弗得伍作本治䘮者¶
民不得良死而訟者主之是故常也刑部御史京¶
尹交促具獄甚急二人者期十日得屍不得笞旣¶
乃竟不得笞期七日又不得期五日期三日四被¶
笞終不得而期益近二人歎惋循壕相語笞無巳¶
時因謀别殺人應命暮坐水傍一翁&KR0016;驢渡橋掎¶
角擠堕水中縱驢去懼狀不&KR0011;不敢輙岀又數受¶
<pb:KR4h0081_SBCK_045-16b>¶
笞渉旬餘度翁爛不可識舉以聞院召婦審視婦¶
撫而大號曰是矣吾夫死乃爾&KR0002;耶取夫衣招魂¶
壕上脫笄珥具棺塟之獄遂成院當長死案上未¶
報可&KR0016;驢翁之族物色翁不得一人&KR0018;驢皮道中¶
過宛然其所畜奪而披視皮血未燥執愬於邑亦¶
以鞠訊&KR0579;酷自誣刼翁驢翁拒而殺之屍藏某地¶
求之不見輙更曰某地辭數更卒不見&KR0018;皮者瘐¶
死獄中歳餘前長奏下&KR0350;出狴犴衆工隨而譟&KR0002;¶
雷雖皆憤其&KR0072;而不能爲之明環視無可柰河長¶
竟斬衆工愈哀嘆不置徧訪其事無所得不知爲¶
<pb:KR4h0081_SBCK_045-17a>¶
計乃聚議裒交鈔百定處處置衢路有得某工死¶
狀者酬以是亦寂然無應者&KR0004;婦毎脩佛事則丐¶
者坌至求供飯一故偷常從丐徃乞一日偷將盜¶
它人家尚蚤不可旣熟婦門户乃闇中依其垣屋¶
以須迫鍾時忽醉者踉蹌而入酗而怒婦詈之拳¶
之且蹴之婦不敢出聲醉者睡婦微誶燭下曰縁¶
而殺吾夫體骸異處土榻下二歳餘矣榻旣不可¶
火又不敢塓治吾夫尚不知腐盡以否今乃虐我¶
歎息飮泣偷立牖外悉得之黙自賀曰奚偷爲明¶
發入局中號於衆吾巳得某工死狀速付我錢衆¶
<pb:KR4h0081_SBCK_045-17b>¶
以其故偷不肯曰必暴著乃可遂書合分支與偷¶
且俾衆遙隨我徃偷陽被酒入婦舎挑之婦大罵¶
丐敢爾鄰居皆不平偷將毆之偷遽去土榻席扳¶
甎作欲擊&KR0242;狀則屍見矣衆工突入償偷購反接¶
婦送官婦吐實醉者則所私也官復窮壕中死人¶
何從來伍作欵擠何物&KR0016;驢翁堕水伍作誅婦洎¶
所私者磔于市先主長死吏皆廢終身官知水中¶
翁即郷瘐死者事然以發之則吏又有得罪者數¶
人遂寢&KR0018;皮者&KR0072;竟不白此延祐初事也校官文¶
謙甫以語宋子宋子曰工之死當坐者婦與所私¶
<pb:KR4h0081_SBCK_045-18a>¶
者止耳乃牽聮殺四五人此事變之殷也觧仇而¶
伏歐刀逃笞而得刄伍作殺而工婦窆&KR0018;皮道中¶
而死桎梏赴盜而&KR0023;購此又轇轕而不可知者也¶
悲夫¶
國朝文&KR0011;卷第四十五¶
<pb:KR4h0081_SBCK_045-18b>¶
<pb:KR4h0081_SBCK_045-18b>¶
