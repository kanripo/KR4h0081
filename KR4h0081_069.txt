# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:21.815118
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 69
#+PROPERTY: FILE SB04n0204-069國朝文類-卷第六十九.
<pb:KR4h0081_SBCK_069-1a>¶
國朝文𩔖卷第六十九¶
　傳¶
　　李伯淵竒節傳　曹居一¶
居一北渡河常欲作李伯淵傳既少暇且未詳其¶
事竊有待焉歳戊申夏卧病相州俄故人僧洞然¶
過客舎因語及曏壬辰之變之後之事始悉伯淵¶
誅崔立之所自盖惠安長老恩公有力焉初亰城¶
荒殘恩公徙居皇建院一日莫夜侍者入告曰有¶
戎衣腰金符者醉堕馬門外從者不能起㦯致㓂¶
吾得無累乎令視之識者謂緫帥李伯淵也使扶¶
<pb:KR4h0081_SBCK_069-1b>¶
詣方丈憇俟其醒語之曰當此大喪亂公何心嗜¶
酒如是生爲男子與其徒沉溺于亂世&KR0154;若立身¶
後不朽之榮名哉伯淵矍然若有契於𠂻者見于¶
色黎眀乃召同志黄慖元帥者相與拜恩而師焉¶
居無何徃詣恩屏人而言曰崔立狂竪乗國家傾¶
危天子播越輙敢叛亂乃尓吾欲誅之乆矣師謂¶
男子身後不朽之榮名其在是耶恩拒不可曰尓¶
何&KR0205;出此速禍語殆非老僧所敢聞者伯淵泣且¶
誓恩察之誠也乃握手歎曰吾情亦不能匿矣公¶
知老僧故不去此禍亂之地否吾天地間一閑人¶
<pb:KR4h0081_SBCK_069-2a>¶
自相州遭遇宣宗荷國厚恩二十餘年矣圖報萬¶
一此何愛焉在吾教中有大報恩七篇是固當爲¶
者但患力微援寡事不濟耳今𦍒聞公舉非常之¶
事樹萬世之名使老僧朝見而夕死無憾合爪加¶
額曰惟以必中爲公賀未幾適驛使有相困者伯¶
淵因之入見崔立紿曰丞相避擾不岀則今日之¶
事有大不安者立欲岀心動乗堕輒欲囬伯淵厲¶
聲曰我軰兵家子偶堕馬又何恠焉因彊其行至¶
故英邸之西通衢中忽有人突出抗言曰屈事願¶
丞相與我作主且呼且前伍伯訶不止直詣立馬¶
<pb:KR4h0081_SBCK_069-2b>¶
首挽其鞚時伯淵驂右即㧞刃抱而刺之洞貫至¶
自中其左掌與之俱墜馬崔尚能語曰反爲賊奴¶
所先隨斃伯淵暨黄慖䓁五人實共其事乃大呼¶
曰所誅者此逆賊耳他人無與焉稍稍䑕竄蜂逝¶
帖如也遂磔崔立之尸祭于承天門下一軍哀號¶
聲動天地翼日奔宋㤙公在其行時甲午秋七月¶
也嗚呼金之亡也以忠義聞者不爲不多至于表¶
表獨見于後世者得三人焉壬辰正月陽翟軍潰¶
奉御完顔陳和尚死戰陣其罵敵不屈似顔杲卿¶
癸巳正月亰城不守同判睦親府烏古孫孛吉死¶
<pb:KR4h0081_SBCK_069-3a>¶
宗廟其守節自盡似北地王諶甲午正月蔡州䧟¶
右丞完顔仲德死社稷從殁者㡬千人彼敬翔之¶
死國田横之感士有不足方者太史公曰非死之¶
難處死爲難盖貴得其死所也來歙遇害光武賜¶
䇿曰憂國忘家忠孝彰著此三人者有之今夫伯¶
淵不𦍒不得在三人之列然可重者身非岀于素¶
宦世禄雖在軍伍中未甞爲國家所知況當易代¶
革命之後雖賁育之勇安所施而一旦蔑視䊳軀¶
手誅叛逆號祭亡社盡君臣之義竟不堕㓂讎孤¶
軍岀奔偉哉後世視之其亦三人之亞歟李姓伯¶
<pb:KR4h0081_SBCK_069-3b>¶
淵名也或云燕都寳坻縣人餘不可考姑載此竒¶
節以附野史之末云¶
　　金同知沁南軍節度使事楊公傳　姚燧¶
金之季年天兵滋張庭臣專謀一力惴惴以不卒¶
保河外爲懼揵河之北緜地數千里信敵牧蒐其¶
中不敢認寸尺爲己&KR0199;時則有&KR0002;滄海河間恒山¶
遼陽易水平陽東莒𣈆陽上黨九公集創殘餓羸¶
之餘收其魂魄化悸爲果岀而用之㦯一二年或¶
四三年七公竟無事効相繼亡敗恒山聲言入援¶
踧踖不敢近亰師形渉擁衆自衛獨上黨不首鼠¶
<pb:KR4h0081_SBCK_069-4a>¶
# SB1_2035-096.png
# page missing
<pb:KR4h0081_SBCK_069-5a>¶
以勞顯若此者五年其後塹夷城穿如蠭室石積¶
其下者四望各盡一射人心轉一不綫髮揺敵以¶
爲難稍引不逼㑹從顯從上黨公再復潞州皆再¶
有勞詔進顯銀青榮禄大夫沁州節度使元帥左¶
都&KR0101;行元帥府事公懐逺大將軍同知沁南軍節¶
度使事時縣官調用特怯其待戰勞一賚以官地¶
多入敵懐數告身無所上㮣遥領故仍治襄垣公¶
一日請顯曰以今形勢襄垣今年跌眀年保無馬¶
武願分部曲百人立　鞮以緩兵衝顯&KR0098;以便版¶
公以前官行　鞮令公至治柵北磧處艱危中且¶
<pb:KR4h0081_SBCK_069-5b>¶
朞年聲呼牒招山逋谷竄稍出集附敵悉衆攻公¶
行夜至隘樓禠衣止宿其上中敵偵刺未殊猶張¶
空拳摶數人以僨顯聞&KR0152;曰鎩吾翼矣眀年顯死¶
又眀年上黨公釋師飬安亰城一實公言公代人¶
諱閏少孤鞠於姊之夫禹家即今榮禄顯也始顯¶
以募兵戍郡遷戍潞改孟戰有勞調臨洮司録臨¶
洮尤深地戰又有勞遷招撫緜上取上黨節度公¶
一從行死事之年生二十有九後如于年子仁風¶
謂燧冝傳庶他日職舘者得渉筆以承金史之漏¶
云仁風歴懐邢洛三治中有善政¶
<pb:KR4h0081_SBCK_069-6a>¶
　　烈婦胡氏傳　王惲¶
劉平妻胡氏濵州渤海縣秦臺郷田家子至尢庚¶
午平挈胡洎二子南戌&KR0037;陽垂至宿沙河岸夜半¶
有虎突來咥平左　曵之而去胡即抽刀前追可¶
十許歩及之徑刺虎劃腸而出斃焉趣呼夫猶生¶
曰可忍死去此若他虎復來柰何委裝車遂扶傷¶
携㓜渉水而西黎眀及季陽堡訴於戍長趙侯爲¶
捄藥之軍中聚觀哀平之不幸咤胡之勇烈也信¶
𪧐平以傷死趙移其事上聞得復役終身嘻胡柔¶
懦者也非不懼獸之殘酷正以援夫之氣激於衷¶
<pb:KR4h0081_SBCK_069-6b>¶
知有夫而不知有虎也平雖死其志烈言言方之¶
太山&KR0593;婦何壯毅哉¶
　　何長者傳　胡長孺¶
何長者敬德無字或號之爲孤巖善人上海縣浦¶
東民家子樸謹不妄頋語善積蓄㑹計事呉郡張¶
瑄行舶筦庫不十年贏羡莫可勝數一髮不以自¶
私瑄父子方𠋣之重而敬德棄去矣杭呉眀越&KR0045;¶
楚與幽薊萊宻遼鮮俱岸大海固舟航可通相傳¶
朐山海門水中流積淮淤江沙其長無際浮海者¶
以竿料淺深此淺生角故曰料角眀不可度越云¶
<pb:KR4h0081_SBCK_069-7a>¶
淮江入海之交多洲號爲沙呉濵海處皆與沙相¶
望其民頗與沙民同俗𩔖剽輕悍急而狡宋季年¶
羣亡頼子相聚乗舟鈔掠海上朱清與瑄㝡爲雄¶
長隂部曲曹伍之當時海濵沙民冨家以爲苦崇¶
明鎭特甚清甞傭楊氏夜殺楊氏盜妻子貨財去¶
若捕急輙引舟東行三日夜得沙門島又東北過¶
髙句麗水口見文登夷維諸山又北見燕山與碣¶
石徃來若風與&KR0017;影跡不可得稍怠則復來亡慮¶
十五六返私念南北海道此固逕且不逢淺角識¶
之廷議兵方興請事招懐奏可清瑄即日來以吏¶
<pb:KR4h0081_SBCK_069-7b>¶
部侍郎左選七資最下一等授之令部其徒属爲¶
防海民義𨽻提刑節制水軍江南旣内属二人者¶
從宰相入見授金符千户時方輓漕東南供亰師¶
運河溢淺不容大舟不能百里五十里輙爲堰瀦¶
水又絶江淮遡泗水呂梁彭城古稱險處㑹通河¶
未鑿東阿茌平道中車運三百里轉輸艱而縻費¶
重二人者建言海漕事試之良便省上方注意嚮¶
之初年不過百萬石後乃至三百萬二人者父子¶
致位宰相弟姪甥壻皆大官田園宅舘徧天下庫¶
蔵倉&KR0067;相望巨艘大舶帆交蕃夷中輿&KR0016;塞隘門¶
<pb:KR4h0081_SBCK_069-8a>¶
巷故與敬德等夷皆佩於莬金符爲萬户千户累¶
爵積貲氣意自得敬德方布衣&KR0188;食汲汲以施貧¶
賑乏爲事勸瑄父子母嗜進厚蔵以速禍菑雖不¶
能盡用其言頗亦損捨今江南北二人夫婦父人¶
施錢處徃徃而在二人者既滿&KR0313;父子同時夷&KR1229;¶
殆盡没貲産縣官黨與家破禁錮而敬德固無一¶
毫髪累會杭傅氏施天水院橋東地廣袤十餘畒¶
敬德即建天澤院爲大釡鬲炊調食羮豊潔芳&KR0254;¶
延方外士行而欲休倦而欲息者常五六十人大¶
徳十一年大飢鉅僧方清㸑散徒敬德素履爲人¶
<pb:KR4h0081_SBCK_069-8b>¶
信重資施倍多他時來者益衆無意拒色厭官爲¶
設糜仙林寺中飢民殍者不爲衰止敬德請杭好¶
善有材智人凌郭楊李僧道心性澄六七人又擇¶
飢民得強壯者四五十人借菩堤寺作粥夜鬻置¶
大甕中明旦飢民以至先後爲次列堂廡下或溢¶
出門外道上相嚮坐虗其前以行粥約各持噐來¶
食無持則假與兩夫羿一人執礿挹以注噐中食¶
巳以次去日鬻米七八石至十石始六月三日止八¶
月十三日凡七十日飢民無死寺側近與徃來道¶
上民食粥忿争&KR0108;臂大呼毆擊人敬德詣其前亟¶
<pb:KR4h0081_SBCK_069-9a>¶
拜争者愧悔請後不復乃止明年春敬德請破衣¶
集諸好善人收聚遺骼枯骴數十萬具語在破衣¶
傳中夏爲粥如昨歳始五月朔日踰三十六日敬¶
德死年五十七後十八日所餘錢米亦盡遂止緇¶
素咸曰胡不延長者至中壽今窮人無所頼矣天¶
澤院不復納雲水僧饑疫棄尸如山乆莫爲掩云¶
沈子南者苕中故相裔孫甞爲義烏丞至元十三¶
年兵自義烏作執之如甌得不死歸客杭猶存妻¶
二女貧甚薪水傭僦急則如敬德告必得粟錢帛¶
布比十年不厭嘗謂予上海有善人者憐而乞我¶
<pb:KR4h0081_SBCK_069-9b>¶
袐其人既而假子家僮&KR0018;米問之則敬德也可不¶
謂長者哉¶
胡先生曰故老言宋嘉熈四年歳行庚子大飢趙¶
恱道尹臨安府發&KR0338;勸分恐弗暨奪民死中而生¶
之初恱道無子飬南外宗室子孟傳一夕夢之帝¶
所嚴衛如大朝㑹儀既謁賛道之陞由阼階端笏¶
屏息抑首僂躬不敢仰視帝告曰與懽汝無子捄¶
荒功多賜汝子九人趨下再拜稽首庭中寤以告¶
家巳而生八子與孟傳而九臧應星父記於書當¶
時湖州作糜食飢人麋脫釡猶沸湧噐中人急得¶
<pb:KR4h0081_SBCK_069-10a>¶
糜食巳輙仆死百歩間飢未至死食糜者百無一¶
生婺州顧籜米作糉熟而寒之約飢民旦由東門¶
入與之屨使之北門賦糭西門飲以藥復至東門¶
給錢米出𪧐逆旅舎與爲買薪蘇旦洗沐廣舎不¶
過棲十人明日復然竟去無一人死長者夜作粥¶
貯大甕中盖懲湖州事也有意哉¶
　　陳孝子傳　胡長孺¶
孝子氏陳名斗龍字南仲五世大父詢避宋靖康¶
亂繇許徙家杭昌化縣猶號潁城散人以自表大¶
父景純大母阮年髙宋故事郊𥙊眀堂禋祀東朝¶
<pb:KR4h0081_SBCK_069-10b>¶
廷上夀咸詔賜髙年爵民歳百太學生郷貢進士¶
父母九十皆得九品官封告授大父迪功郎大母¶
孺人父天澤澤民治詩應寳祐三年臨安府舉取¶
元朴下第六名文解甞&KR0025;葉公采學葉學李公方¶
子李學徽國文公澤民既屢試尚書禮部不中度¶
游清獻公爲相趙忠惠公爲尹葉公爲宰以行能¶
上之招致弗就築室百丈谿上講所學時太皇太¶
后籍未下郡縣内附徽獨不奉詔盜作婺源境上¶
聲動旁近縣澤民挈妻與子廬深險處以避一歳¶
所病山中斗龍才十三巳能奉飲劑廢眠忘食禱¶
<pb:KR4h0081_SBCK_069-11a>¶
神請減己年延父弗效母盛也尋亦病死斗龍䖏¶
䘮毀廬墓哭聲哀切感動行路人有羣鴈集其上¶
飛鳴三日夜鄉里謂鴈靈有知將塟澤民門人士¶
相與私謚澤民文節參政文公及翁題墓上曰文¶
節先生後斗龍娶妻有四子女郷先生孫公朝瑞¶
以温州路儒學提舉言斗龍侍病服喪廬墓時事¶
移提學得推擇爲宗晦書院山長將之甌斗龍之¶
妻之父之甥盛沖告斗龍曰若母王産&KR0002;未一歳¶
歸錢唐聞其家在清湖中斗龍大驚且&KR0152;即日與¶
婦訣具裝行曰必與母俱歸&KR0002;弗能得何歸爲&KR0004;¶
<pb:KR4h0081_SBCK_069-11b>¶
澤民以妻無子也以幣如錢唐求宜子者得王清¶
湖斗龍生未周晬王歳期適滿遂去吴越俗以女¶
事人期&KR0010;歸父母或三五七歳有子女尚不𦗟畱¶
惴惴恐失後聘鬻幣物女固不得自制此禮所謂¶
妾母嫡子它子以爲庶母衆母諸母如是而去者¶
或欲比之棄黜以義斷子不得母薄乎此論也豈¶
甞得罪於其父哉長孺之妻之父徐公道隆伯謙¶
甫母微亦杭人産巳去歸既長求之百方弗得議¶
用六十歳時母生己日始爲齊衰三年及是歳之¶
元日以大理卿直寳章閣提㸃浙西路刑獄公事¶
<pb:KR4h0081_SBCK_069-12a>¶
死呉興之難巳天下&KR0002;是者固不少使其季丗政¶
敎脩眀如乾道淳熈時風厚俗美男義女貞又安¶
得是則其遂不克振可知也斗龍至清湖訪求母¶
家及其故時比鄰渉二三十年又經亂離固無在¶
者矣逢白髮媪於其䖏揖而問焉告曰我知之我¶
家與&KR0002;母比屋我與&KR0002;母爲兒時作伴侶嬉逰相¶
好若母自昌化歸無幾時與我言當徃江東已而¶
泣下我方盛年不識其語之爲悽楚也亦弗問何¶
州有間兩夫舁若母竹轎西去又折以北與若母¶
鄰者百十家獨老身在斗龍謹識之即入江東又¶
<pb:KR4h0081_SBCK_069-12b>¶
濟江踰淮復還饒徽信廣德寜國徃來數郡間六¶
年一夕舎永豐縣禮賢鎭之逆旅氏逆旅人恠斗¶
龍數過問焉告之故且使偵之其人驚曰吾主人¶
小婦王自言家清湖今王老矣豈&KR0002;母耶走施氏¶
告良乆出詢斗龍父時門巷兒名歳甫去老婦人¶
哭出斗龍&KR0152;前拜母子未嘗相見而自知其爲子¶
爲母也施氏曰若母無子女我家以母還斗龍畱¶
三日奉母歸竟如其言母歸之歳夏四月徽盜作¶
溢出昌化境上殺人掠子女奪畜産貨財張甚斗¶
龍爲廬百丈山身自&KR0018;母婦擁後未至山廬路逢¶
<pb:KR4h0081_SBCK_069-13a>¶
盜數百人斗龍置母夷䖏稽首曰壯士斗龍㓜不¶
知母去壯長聞母在江東行求母六年母歸未百¶
十日即相遭於此斗龍&KR0002;請夫婦甞死母老誰當¶
養母者盜咨磋相約違去且語徒勿更至此山驚¶
母傷孝子心里中人家頗頼之以免斗龍甞蒔甘¶
𤓰圃中秋暮母病渇甚思食𤓰而非𤓰時斗龍視¶
空蔓中芃芃然披之異根合莖並蒂兩實者二摘¶
以奉啖即日渇巳疾平眀年圃之天羅𤓰如甘𤓰¶
者亦二王至今兹尚安健也斗龍作百丈谿書院¶
祠三君子侑以澤民將延師敎里子弟學又以百¶
<pb:KR4h0081_SBCK_069-13b>¶
丈源山地五百畒爲義山郷鄰饑&KR0010;&KR1263;葛蕨根續¶
食死以塟逹魯花赤阿思蘭取縣學郷鄰之言及¶
祁陽縣尹章君碩所移事狀㢘之而核銳請旌表¶
斗龍知歳惡民飢官賦食旁午自請無用是妨荒¶
政盖其意不欲人知去年斗龍來錢唐將從長孺¶
問學與之語誠可以爲孝弟忠信者心欲爲之傳¶
以風厲人子属其縣士孫夀國録始末以來且曰¶
縣人之所願得也遂定次其言如右¶
胡先生曰陳嬀姓有虞氏苗裔周興配胡公以元¶
女大姫而國之陳紹重華祀爲王室三恪及其亡¶
<pb:KR4h0081_SBCK_069-14a>¶
也子孫用國爲氏自秦漢來陳氏孝弟忠信立名¶
當時而著見後世如太丘長軰𩔖何可一二數孝¶
子固其後也潙汭遺風餘響猶有在者哉¶
　　史母程氏傳　𡊮桷¶
嗚呼余甞得三卯録讀之蜀禍之慘誠忍言也夫¶
朱禩孫之死而復生也蜀民就死率五十人爲一¶
聚以刀悉刺之廼積其尸至莫疑不死復刺之禩¶
孫尸積於下莫刺者偶不及尸血淋漓入禩孫口¶
夜半始蘇匍匐入林薄匿他所後出蜀爲樞宻使¶
嘗袒示人未甞不泣下賀靖權成都録城中骸骨¶
<pb:KR4h0081_SBCK_069-14b>¶
一百四十萬城外者不計嗚呼推是考盖可悲也¶
蜀眉州史氏由唐吏部侍郎儼從僖宗𦍒蜀因家¶
焉其先墓在青神將二十丗宋丗號名族其出蜀¶
也今唯居湖州一房讀其遺事益悲之史母程夫¶
人蘇文忠公之母之族也夫人將携其家下峽江¶
以橐金腰&KR0414;之兵暴至伏林莽與鄰嫗謀曰輸金¶
果可生吾兒無資不復能出蜀史宗誠無噍𩔖矣¶
縱得生旦夕兵復至亦決死均死死以全史兒誠¶
不恨嫗見身死爲吾出腰中金告兒使速走湏&KR0119;¶
兵果執母謝以實亡金遂遇害翼日嫗語于鄰告¶
<pb:KR4h0081_SBCK_069-15a>¶
史氏兒兒甫十三從草野得尸如其言窆以歸且¶
亟圖其象識曰史光母年五十有四嘉熈二年十¶
月二十七日申時死兵難兒遂東南來占籍湖州¶
刻意自&KR0108;以右科爲淛東兵馬鈐轄鈐轄生子圭¶
文嘉定儒學敎授嘉定生子台孫介喜孫台孫儒¶
術通吏文復有子㡬人而史氏繇嘉熈至于今且¶
四傳矣噫蜀繇秦帝入中夏至于宋凡一千五百¶
餘年文物大盛絶不知有兵革一旦掃削殆盡迄¶
今百餘年遺&KR0469;敗&KR0068;郡縣降廢㡬半可哀也巳可¶
哀也巳¶
<pb:KR4h0081_SBCK_069-15b>¶
賛曰婦人内徳不出門房中歌廢𢧐&KR0038;而下俱不¶
幸以著非得已也諱莫甚於死従容反復烈士猶¶
難之况士女乎歐陽公傳断臂婦人以愧馮道夫¶
人以死傳宗承平世澤於是乎見作史者烏得廢¶
諸¶
　　李莭婦傳　掲傒斯¶
李莭婦者姓馮氏名淑安字靜君大名人山東㢘¶
訪使時之孫湖州錄事汝弼之女山隂令東平李¶
如忠之繼室也如忠初娶蒙古氏生子任數嵗而¶
卒繼室以馮氏生子任一&KR0010;而寡有遺腹子父没¶
<pb:KR4h0081_SBCK_069-16a>¶
兩月乃生名之曰伏訃至東平李及蒙古之族相¶
率至山隂盡&KR0145;其貲及其子任以去馮乃賣&KR0107;釧¶
質衣服權厝二喪于山隂蕺山下獨携二子廬扵¶
墓時年始二十二唯布衣&KR0188;食羸形苦莭躬織紝¶
爲女師以自給居二十餘年教二子皆成學遂迁¶
二䘮反塟汶上邑人王毅以中書平章政事在告¶
爲親臨其䘮而銘其墓齊魯之人聞之莫不嗟咨¶
歎息有為泣下者李及蒙古之族皆大愧悔羞見¶
馮母子馮視子任反出已子上中書叅知政事王¶
士熈侍御史馬祖常禮部尚書孛术魯翀翰林學¶
<pb:KR4h0081_SBCK_069-16b>¶
士呉澂集賢學士𡊮桷奎章閣侍書學士虞集&KR0038;子¶
司業李端太常博士栁貫軰爭為文章盛夸道之¶
山東浙東羣有司交上其事于¶
朝請褒異焉其子仕伏事母極孝皆&KR0122;大府有㢘¶
直聲而好學不倦¶
史氏曰李之&KR0004;喪也其族及其妻之屬能扶其二䘮¶
携其母子返乎汶水之上而撫存之其義孰加焉¶
乃不逺二千里而来直利其財也當時亦豈&KR0082;挟¶
其數嵗之子以去惡其無名耳以二族之人生長鄒¶
魯之邦乃不如一寡婦人哀哉馮氏其亦早有家¶
<pb:KR4h0081_SBCK_069-17a>¶
敎乎¶
國朝文𩔖卷第六十九¶
