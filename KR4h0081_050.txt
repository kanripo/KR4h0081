# -*- mode: mandoku-view -*-
#+TITLE: 元文類
#+DATE: 2015-09-23 10:32:51
#+PROPERTY: JUAN 50

<md:KR4h0081_SBCK_049-22a>¶<md:KR4h0081_SBCK_050-1a>¶
<pb:KR4h0081_WYG_053-1a>
欽定四庫全書
　元文類巻五十¶　　　　　元　蘇天爵　編
　行狀¶
　　知太史院事郭公行狀　　　　　

齊履謙¶
公諱守敬字若思順德邢臺人生有異操不為嬉¶戯事
祖榮號鴛水翁通五經精於筭數水利時太¶保劉文貞公
左丞張忠宣公樞密張公易贊善王¶公恂同學於州西紫
金山而文貞公復與鴛水翁¶為同志友以故俾公就學於
<pb:KR4h0081_WYG_053-1b>
文貞所先是順德城¶北有石橋以通達活泉水兵後橋為
泥潦淤没失¶其所在公甫冠為之審視地形按指其處而
得之<md:KR4h0081_SBCK_050-1b>¶河東元公裕之文其事於石其曰里人郭生者即¶公
是也中綂三年張忠宣公薦公習知水利且巧¶思絶人蒙
賜見上都便殿公面陳水利六事其一¶中都舊漕河東至
通州權以玉泉水引入行舟嵗¶可省僦車錢六萬緡通州
以南於藺榆河口徑直¶開引由蒙村跳梁務至楊村還河
以避浮雞&KR1927;盤¶淺風浪逺轉之患其二順德達活泉開入
<pb:KR4h0081_WYG_053-2a>
城中分¶為三渠引出城東灌溉其地其三順德澧河東至¶
古任城失其故道没民田一千三百餘頃此水開¶脩成河
其田即可耕種其河自小王村經滹沱合<md:KR4h0081_SBCK_050-2a>¶入御河通行舟
栰其四磁州東北滏漳二水合流¶處開引由滏陽邯鄲洺
州永年下經雞澤合入澧¶河其間可溉田三千餘頃其五
懷孟沁河雖已澆¶溉尚有漏堰餘水東與丹河餘水相合
開引東流¶至武陟縣北合入御河其間灌田二千餘頃其
六黄河自孟州西開引少分一渠經由新舊孟州中間順
<pb:KR4h0081_WYG_053-2b>
河古岸下至温縣南復入大河其間亦可灌田二千餘頃¶
每奏一事上輒曰當務者此人真不為素餐矣¶即授提舉
諸路河渠四年加授銀符副河渠使至¶元改元從忠宣公
行省西夏興復瀕河諸渠先是¶西夏瀕河五州皆有古渠
其在中興州者一名唐¶來長袤四百里一名漢延長袤二
百五十里其餘<md:KR4h0081_SBCK_050-2b>¶四州又有正渠十長袤各二百里支渠大
小共六¶十八計溉田九萬餘頃兵亂以來廢壊淤淺公為¶
之因舊謀新更立牐堰役不踰時而渠皆通利夏¶人共為
<pb:KR4h0081_WYG_053-3a>
立生祠於渠上二年授都水少監公言嚮¶自中興還特命
衆順河而下四晝夜至東勝可通¶漕運及見查泊烏梁海
古渠甚多可為脩理又言¶金時自燕京之西麻谷村分引
盧溝一支東流穿¶西山而出是謂金口其水自金口以東
燕京以北¶溉田若干頃其利不可勝計兵興以來典守者
懼¶有所失因以大石塞之今若按視故迹使水得通<md:KR4h0081_SBCK_050-3a>¶流上
可以致西山之利下可以廣京畿之漕¶上納其議公又言
當於金口西預開減水口西南還¶大河令其深廣以防漲
<pb:KR4h0081_WYG_053-3b>
水突入之患衆服其能八¶年遷都水監十二年丞相伯顔
公南征議立水驛¶命公行視所便自陵州至大名又自濟
州至沛縣¶又南至呂梁又自東平至綱城又自東平清河
逾¶黄河故道至與御河相接又自衛州御河至東平¶又自
東平西南水泊至御河乃得濟州大名東平¶泗汶與御河
相通形勢為圖奏之十三年都水監¶併入工部遂除工部
郎中是歳立局改治新厯先<md:KR4h0081_SBCK_050-3b>¶時太保劉公以大明厯自遼
金承用二百餘年浸¶以後天議欲脩正而薨至是江左既
<pb:KR4h0081_WYG_053-4a>
平上思用其¶言遂以公與贊善王公率南北日官分掌
測驗推¶歩於下而忠宣樞宻二張公為之主領裁奏於
上¶復共薦前中書左丞許公能推明厯理俾參預之¶公
首言歴之本在於測驗而測驗之器莫先儀表¶今司天
渾儀宋皇祐中汴京所造不與此處天度¶相符比量南
北二極約差四度表石年深亦復欹¶側公乃盡考其失
而移置之既又别圖爽塏以木¶為重棚創作簡儀髙表
用相比覆又以為天樞附<md:KR4h0081_SBCK_050-4a>¶極而動昔人嘗展管望之未
<pb:KR4h0081_WYG_053-4b>
得其的作候極儀極¶辰既位天體斯正作渾天象象雖
形似莫適所用¶作玲瓏儀以表之矩方測天之正圓莫
若以圓求¶圓作仰儀石有經緯結而不動公則易之作
立運¶儀日有中道月有九行公則一之作證理儀表髙¶
景虛罔象非眞作景符月雖有明察景則難作闚¶凡厯
法之驗在於交㑹作日月食儀天有赤道輪¶以當之兩
極低昂標以指之作星晷定時儀以上¶凡十三等又作
正方案丸表懸正儀座正儀凡四¶等為四方行測者所
<pb:KR4h0081_WYG_053-5a>
用又作仰規覆矩圖異方渾<md:KR4h0081_SBCK_050-4b>¶葢圖日出入永短圖凡五
等與上諸儀互相參考¶十六年改局為太史院以贊善
公為太史令公為¶同知太史院事給印章立官府是年
奏進儀表式¶様公乃對御前指陳理致一一周悉自朝至
於日¶晏上不為倦公因奏唐一行開元間令南宮説¶天
下測景書中見者凡十三處今疆宇比唐尤大¶若不逺
方測驗日月交食分數時刻不同晝夜長¶短不同日月
星辰去天高下不同即目測驗人少¶可先南北立表取
<pb:KR4h0081_WYG_053-5b>
直測景上可其奏遂設監候¶官一十四員分道相繼而
出先測得南海北極出<md:KR4h0081_SBCK_050-5a>¶地一十五度夏至景在表南長
一尺一寸六分晝¶五十四刻夜四十六刻衡岳北極出
地二十五度¶夏至日在表端無景晝五十六刻夜四十
四刻岳¶臺北極出地三十五度夏至景長一尺四寸八
分¶晝六十刻夜四十刻和林北極出地四十五度夏¶至
景長三尺二寸四分晝六十四刻夜三十六刻¶鐵勒北
極出地五十五度夏至景長五尺一分晝¶七十刻夜三
<pb:KR4h0081_WYG_053-6a>
十刻北海北極出地六十五度夏至¶景長六尺七寸八
分晝八十二刻夜一十八刻繼¶又測得上都北極出地
四十三度少北京北極出<md:KR4h0081_SBCK_050-5b>¶地四十二度强益都北極出
地三十七度少登州¶北極出地三十八度少高麗北極
出地三十八度¶少西京北極出地四十度少太原北極
出地三十¶八度少安西府北極出地三十四度半强興
元北¶極出地三十三度半强成都北極出地三十一度¶
半强西涼州北極出地四十度强東平北極出地¶三十
<pb:KR4h0081_WYG_053-6b>
五度太大名北極出地三十六度南京北極¶出地三十
四度太强陽城北極出地三十四度太¶弱揚州北極出
地三十三度鄂州北極出地三十¶一度半吉州北極出
地二十六度半雷州北極出<md:KR4h0081_SBCK_050-6a>¶地二十度太瓊州北極出
地十九度太十七年新¶厯告成拜太史令公與太史諸
公同上奏曰臣等¶竊聞帝王之事莫重於厯自黄帝迎
日推䇿帝堯¶以閏月定四時成嵗舜在璇璣玉衡以齊
七政爰¶及三代厯無定法周秦之間閏餘乖次西漢造
<pb:KR4h0081_WYG_053-7a>
三¶統厯百三十年而後是非始定東漢造四分厯七¶十
餘年而儀式方備又百二十一年劉洪造乾象¶厯始悟
月行有遲速又百八十年姜岌造三紀甲¶子歴始悟以
月食衝檢日宿度所在又五十七年¶何承天造元嘉厯始
悟以朔朢及弦皆定大小餘<md:KR4h0081_SBCK_050-6b>¶又六十五年祖沖之造大明
厯始悟太陽有嵗差¶之數極星去不動處一度餘又五
十二年張子信¶始悟日月交道有表裏五星有遲疾留
逆又三十¶三年劉焯造皇極厯始悟日行有盈縮又三
<pb:KR4h0081_WYG_053-7b>
十五¶年傅仁均造戊寅元厯頗采舊儀始用定朔又四¶
十六年李淳風造麟徳厯以古厯章蔀元首分度¶不齊
始為總法用進朔以避晦晨月見又六十三¶年僧一行
造大衍厯始以朔有四大三小定九服¶交食之異又九
十四年徐昂造宣明厯始悟日食¶有氣刻時三差又二
百三十六年姚舜輔造紀元<md:KR4h0081_SBCK_050-7a>¶厯始悟食甚泛餘差數以
上計千一百八十二年¶厯經七十改其創法者十有三
家自是又百七十¶四年欽惟聖朝統一六合肇造區夏
<pb:KR4h0081_WYG_053-8a>
專命臣等¶改治新厯臣等用創造簡儀高表憑其測到
實數¶所考正者凡七事一曰冬至自丙子年立冬後依¶
每日測到晷景逐日取對冬至前後日差同者為¶準得
丁丑年冬至在戊戌日夜半後八刻半又定¶丁丑夏至
得在庚子日夜半後七十刻又定戊寅¶冬至在癸卯日
夜半後三十三刻己卯冬至在戊¶申日夜半後五十七
刻半庚辰冬至在癸丑日夜<md:KR4h0081_SBCK_050-7b>¶半後八十一刻半各減大
明厯十八刻逺近相符¶前後應凖二曰歲餘自劉宋大
<pb:KR4h0081_WYG_053-8b>
明厯以來凡測景¶驗氣得冬至時刻真數者有六用以
相距各得其¶時合用歲餘今考驗四年相符不差仍自
宋大明¶壬寅年距至今日八百一十年每歲合得三百
六¶十五日二十四刻二十五分其二十五分為今厯¶歲
餘合用之數三曰日躔用至元丁丑四月癸酉¶望月食
既推求日躔得冬至日躔赤道箕宿十度¶黄道箕九度
有畸仍慿每日測到太陽躔度或慿¶星測月或慿月測
日或徑慿星度測日立術推筭<md:KR4h0081_SBCK_050-8a>¶起自丁丑正月至己卯
<pb:KR4h0081_WYG_053-9a>
十二月凡三年共得一百¶三十四事皆躔於箕與月食
相符四曰月離自丁¶丑以來至今慿每日測到逐時太
隂行度推筭變¶從黄道求入轉極遲極疾并平行處前
後凡十三¶轉計五十一事内除去不真的外有三十事
得大¶明厯入轉後天又因考驗交食加大明厯三十刻¶
與天道合五曰入交自丁丑五月以來慿每日測¶到太
隂去極度數比擬黄道去極度得月道交於¶黄道共得
八事仍依日食法度推求皆有食分得¶食時刻與大明
<pb:KR4h0081_WYG_053-9b>
所差不多六曰二十八宿距度自<md:KR4h0081_SBCK_050-8b>¶漢太初厯以來距度
不同互有損益大明厯則於¶度下餘分附以太半少皆
私意牽就未嘗實測其¶數今新儀皆細刻周天度分每
度為三十六分以¶距線代管窺宿度餘分並依實測不以
私意牽就¶七曰日出入晝夜刻大明厯日出入晝夜刻
皆據¶汴京為凖其刻數與大都不同今更以本方北極¶
出地高下黄道出入内外度立術推求每日日出¶入晝
夜刻得夏至極長日出寅正二刻日入戌初¶二刻晝六
<pb:KR4h0081_WYG_053-10a>
十二刻夜三十八刻冬至極短日出辰¶初二刻日入申
正二刻晝三十八刻夜六十二刻<md:KR4h0081_SBCK_050-9a>¶永為定式所創法凡
五事一曰太陽盈縮用四正¶定氣立為升降限立招差
求得每日行分初末極¶差積度比古為密二曰月行遲
疾古厯皆用二十¶八限今以萬分日之八百二十分為
一限凡析為¶三百三十六限依垜疊招差求得轉分進
退其遲¶疾度數逐時不同葢前所未有三曰黄赤道差
舊¶法以一百一度相減相乘今依筭術勾股弧矢方¶圓
<pb:KR4h0081_WYG_053-10b>
斜直所容求到度率積差差率與天道實為脗¶合四曰
黄赤道内外度據累年實測内外極度二¶十三度九十
分以圓容方直矢接勾股為法求每<md:KR4h0081_SBCK_050-9b>¶日去極與所測相
符五曰白道交周舊法黄道變¶推白道以斜求斜今用
立渾比量得月與赤道正¶交距春秋二正黄赤道正交
一十四度六十六分¶擬以為法推逐月每交二十八宿
度分於理為盡¶十九年太史王公卒時厯雖頒然其推
步之式與¶夫立成之數尚皆未有定槀公於是比次篇
<pb:KR4h0081_WYG_053-11a>
類整¶齊分抄裁為推步七巻立成二巻厯議擬槀三巻¶
轉神選擇二巻上中下三厯註式十二巻二十三¶年繼
為太史令遂上表奏進又有時候箋註二巻¶修改源流
一巻其測驗書有儀象法式二巻二至<md:KR4h0081_SBCK_050-10a>¶晷景考二十巻
五星細行考五十巻古今交食考¶一巻新測二十八舍
雜座諸星入宿去極一巻新¶測無名諸星一巻月離考
一巻並藏之官二十八¶年有言漕事便利者一謂灤河
自永平挽舟踰嶺¶而上可至上都一謂盧溝自麻谷可
<pb:KR4h0081_WYG_053-11b>
至尋麻林朝¶廷令各試所説其謂灤河者至中道自知
不可行¶而罷其謂盧溝者命公與往亦為峭石所阻舟
不¶得通而止公因至上都别陳水利十有一事其一¶大
都運粮河不用一畆泉舊源别引北山白浮泉¶水西折
而南經瓮山泊自西水門入城環匯於積<md:KR4h0081_SBCK_050-10b>¶水潭復東折
而南出南水門合入舊運粮河每十¶里一置牐比至通
州凡為牐七距牐里許上重置¶斗門互為提閼以過舟
止水上覽奏喜曰當速¶行之於是復置都水監俾公領
<pb:KR4h0081_WYG_053-12a>
之首事於二十九¶年之春告成於三十年之秋賜名曰
通惠役興之¶日上命丞相以下皆親操畚鍤為之倡咸
待公¶指授而後行事置牐之處往往於地中偶值舊時¶
甎木時人為之感服船既通行公私省便先是通¶州至
大都陸運官粮歳若干萬石方秋霖雨驢畜¶死者不可
勝計至是皆罷是秋車駕還自上都<md:KR4h0081_SBCK_050-11a>¶過積水潭見其舳
艫蔽水天顔為之開懌特賜公¶錢一萬二千五百緡仍
以舊職兼提調通惠河漕¶運事公又欲于澄清牐稍東
<pb:KR4h0081_WYG_053-12b>
引水與北填河接且¶立牐麗正門西令舟楫得環城往
來志不就而罷¶三十一年拜昭文館大學士知太史院
事大徳二¶年召公至上都議開鐵幡竿渠公奏山水頻
年暴¶下非大為渠堰廣五七十步不可執政吝於工費¶
以公言為過縮其廣三之一明年大雨山水注下¶渠不
能容漂没人畜廬帳㡬犯行殿翌日天子北¶狩謂宰臣
曰郭太史神人也可惜不用其言七年<md:KR4h0081_SBCK_050-11b>¶詔内外官年及
七十並聽致仕公以舊臣且朝廷¶所施為獨不許其請
<pb:KR4h0081_WYG_053-13a>
至今翰林太史司天官不致¶仕者咸自公始延祐三年
某月日卒年八十六公以¶純德實學為世師法然其不
可及者有三一曰水利之¶學二曰厯數之學三曰儀象
制度之學決金口以¶下西山之栰而京師材用是饒復
唐來以溉瀕河¶之地而靈夏軍儲用足引汶泗以接江
淮之派而¶燕吳漕運畢通建斗牐以開白浮之源而公
私陸¶費由省又前後條奏便宜凡二十餘事相治河渠¶
泊堰大小數百餘所其在西夏嘗挽舟遡流而上<md:KR4h0081_SBCK_050-12a>¶究所
<pb:KR4h0081_WYG_053-13b>
謂河源者又嘗自孟門以東循黄河故道縱¶廣數百里
間皆為測量地平或可以分殺河勢或¶可以灌溉田土
具有圖誌又嘗以海面較京師至¶汴梁地形高下之差
謂汴梁之水去海甚逺其流¶峻急而京師之水去海至
近其流且緩其言信而¶有徵此水利之學其不可及者
也古厯天周與歳¶周小餘同於日度四分之一漢魏以
來漸覺不齊¶遂有破分之説而立法未均任意進退公
乃每以¶百年為率小餘之下增損各一以之上推往古
<pb:KR4h0081_WYG_053-14a>
下¶驗方來無不脗合且自太初迄于大明名厯七十<md:KR4h0081_SBCK_050-12b>¶餘
家其見施用於世者四十有三類多冩分換母¶誇誑一
時間有翹出如宋元嘉唐大衍近世紀元¶不過三數然
亦未臻至當考驗天事始雖精宻旋¶已不效公所為厯
測驗既精設法詳備行㡬五十¶年未嘗一有先後天之
差去積年日法之拘無冩¶分換母之陋此厯數之學其
不可及者也舊儀既¶多蔽礙且距齒但有度刻而無細
分以管望星漸¶外則所見漸展尤難取的公所為儀但
<pb:KR4h0081_WYG_053-14b>
用天常赤¶道四游三環三距設四游於赤道之上與相
套在¶内同附直距於四游之外與雙環兩間同結線距<md:KR4h0081_SBCK_050-13a>¶端凡測日月星則以兩線相望劈取其正中所當¶之刻
之度之分之杪之數舊八尺謂夏至之景尺¶有五寸千
里而差一寸其説見於周官周髀等書¶千里而差一寸
唐一行已嘗駮議八尺之表表庳¶景促古今承用未之
或革公所為表五倍其舊懸¶施横梁每至日中以符竅
夾測横梁之景折取中¶數與舊表但取表之景者殊為
<pb:KR4h0081_WYG_053-15a>
審當公於¶世祖朝進七寳燈漏今大明殿每朝㑹張設
之其¶中鐘鼓皆應時自鳴又嘗進木牛流馬雖不盡得¶
諸葛舊制亦自機妙成宗朝進櫃香漏又作屏<md:KR4h0081_SBCK_050-13b>¶風香漏
行漏以備郊廟從幸大徳二年起靈臺水¶渾蓮渾天漏
大小機輪凡二十有五皆以刻木為¶衝牙轉相撥擊上
為渾象㸃畫周天星度日月二¶環斜絡其上象則随天
左旋日月二環各依行度¶退而右轉公又嘗欲倣張平
子為地動儀及候氣¶密室事雖未就莫不究極指歸此
<pb:KR4h0081_WYG_053-15b>
儀象制度之學¶其不可及者也初公年十五六得石本
蓮花漏圖¶已能盡究其理及隨張忠宣公奉使大名因
大為¶鼓鑄即今靈臺所用銅壺又得尚書璇璣圖規竹¶
篾為儀積土為臺以望二十八宿及諸大星及夫<md:KR4h0081_SBCK_050-14a>¶見用
觀其規畫之簡便測望之精切功智不能私¶其議羣衆
無以參其功王太史剛克自用者也每¶至公所覩其匠
制未嘗不為之心服魯齋先生言¶論為當代法因語及
公以手加額曰天祐我元似¶此人世豈易得嗚呼其可
<pb:KR4h0081_WYG_053-16a>
謂度越千古矣¶
　　濟南路大都督張公行狀　　　　　張起巖¶
公張姓諱宏字可大世為濟南人祖榮屬金季喪¶亂保
民壁鄒平縣之黌堂嶺國兵下版其軍民五¶十餘萬歸
款以勞績始受命為東諸侯安集流亡¶政尚仁厚所部
殷足而境内以治庚寅嵗覲<md:KR4h0081_SBCK_050-14b>¶太宗皇帝賜錦衣三襲坐諸
侯王上從攻河南睢¶陽沛徐邳獲其兖王國用安伐宋
破棗陽仇城六¶安未嘗濫及無辜以言脱民於兵者甚
<pb:KR4h0081_WYG_053-16b>
衆¶世祖臨御詢開國有功臣首及之優詔奬勵以濟¶南
公致仕有慶及子孫長保河山之誓之語考邦¶傑襲爵
勤於撫字凡可以裕民生植邦基者力陳¶于上賦之病
民者數請蠲貸皆報可且以新造金¶虎符異金織幣服
賜之而民或不堪賦及不得請¶至均為代輸之流民以
歸疲瘵以蘇事集而人不¶擾朝廷考課為天下最乃割
河間之將陵臨邑等<md:KR4h0081_SBCK_050-15a>¶六處以旌治績乃升將陵為州初
以質子侍王藩¶娶夫人阿克展氏生公性長厚自幼嶷然
<pb:KR4h0081_WYG_053-17a>
有成人風¶長博通諸國語及嗣為政一以繼志述事為
心屬¶嵗大旱徒步四十里禱雨龍洞既奠而雨霑足其¶
在軍旅拊循士卒號令嚴明于襄于揚累奏戰功¶世祖
皇帝在王邸總率兵伐宋公為前鋒得生口¶輒詢山川
地形途所從出城郭向背主將誰某倉¶廩所實㡬何守
兵㡬何一一為上陳之且逆策¶其可勝之狀畫其進取
當自某處用兵若干若¶指諸掌暨捷卒如所策上每曰
汝殆身親歴耶<md:KR4h0081_SBCK_050-15b>¶何其言之信也拔木欒山寨獲男女萬
<pb:KR4h0081_WYG_053-17b>
餘口咸釋¶之俾復生聚宋人以王師之至所向款附至
陽羅¶堡上視師江北岸小山公進言彼宋舟師雖衆¶我
以四百艘可必取之請偕水軍先濟江許之奪¶其大船
名白鷂者一大戰江中連勝我師增氣其¶偏將以二百
艘直抵南岸宋師奔潰而公之北斗¶旗已樹矣上隨整
諸軍渡江至鄂州公啓城東南¶維彼悉衆守禦號難攻
請先諸軍以攻彼既下則¶城自陷矣攻之登其陴宋人
悉力來奪公連戰復¶破之城遂陷上命公籍府庫秋毫
<pb:KR4h0081_WYG_053-18a>
不私師旋部<md:KR4h0081_SBCK_050-16a>¶降民數千徙之内地嬰孺無失或有疾命
醫視之¶皆全活上正位宸極有詔若曰乃祖為國有收¶
撫之勲治郡存節儉之業其父相繼致力於民承¶襲至
卿餘風尚在又隨朕南進殊有功勞可遵奉¶先朝聖㫖
依舊懸帶虎符授濟南府行軍萬戸管¶民總管之職凡
在所屬並聽節制敬持朕命慎守¶鄉司中統三年春李
璮叛兵起益都率逆徒數萬¶𢷬濟南前此公億知其端
條其逆跡等十事大畧¶以為諸路城壁不脩而益都因
<pb:KR4h0081_WYG_053-18b>
澗為城國初以全¶師攻之數年不下今更包以磚石而
儲粟於内且<md:KR4h0081_SBCK_050-16b>¶留壯丁之轉輸者于府其志欲何為哉又
諸路兵¶久從征伐不得休息率皆困弊而璮假都督之
重¶擁彊兵至五七萬日練習整厲名為討宋而實不¶出
境士卒惟知璮之號令不復知稟朝廷之命平¶章王文
統故璮參佐儻中外連構窺伺間隙以逸¶待勞此尤可
慮又大駕前嵗北征羣臣躬扞牧圉¶而璮獨以禦宋為
辭既不身先六軍復無一校以¶從本欲休養士卒以覘
<pb:KR4h0081_WYG_053-19a>
國家虛實及駕還京師諸¶侯朝覲璮又不至不臣之心
路人共知國家去歳¶遣使往宋實欲百姓休息璮獨不
喜其和奸欺叵<md:KR4h0081_SBCK_050-17a>¶測方發兵邊境下竊兵威上失國信又
如市馬諸¶路無論軍民槩屬括買獨不及益都而璮方
散遣¶其徒於别境高其直以市其王文統與璮締交於¶
此尤著又中統鈔法諸路通行惟璮用漣州㑹子¶所領
中統鈔顧於臣境貿易諸物商人買鹽而鈔¶不見售又
山東鹽課之額歳以中統鈔計為三千¶五百定近年互
<pb:KR4h0081_WYG_053-19b>
為欺誑省為二千五百定餘悉自¶盜屬法制初新宜復
舊額而欺盜仍前又前歳王¶師渡江宋人來禦璮乘其
隙偶陷漣州輒貪其功¶悉留歳賦為括兵用而又侵及
鹽課誠使璮絶淮<md:KR4h0081_SBCK_050-17b>¶而南歳陷一二城壁去杭尚逺方今
急務正不在¶此而徒以兵賦假之不可不慮今亟宜罷
王文統¶而擇人代璮且徴璮從攻西北足以破其姦謀
必¶東南須璮鎮戍剌真督兵西南緩急豈能相及又¶不
若掇璮北行為策之善也如或不然尚宜中設¶都督内
<pb:KR4h0081_WYG_053-20a>
足以分其勢而伐其謀外足以鼎立而禦¶侮也公以其
言祕俟燕間以聞二年元㑹上命¶公酒知公意有所陳
謂之曰卿比還當陛見朕與¶卿有言也十六日上獵近
郊宿郊壇旁夜召公¶與語公遂具奏上諭近侍以軍國
宻計毋泄至<md:KR4h0081_SBCK_050-18a>¶是璮兵西來城守之卒數不滿千公遂偕
其祖濟¶南公告變京師半道詔以諸王合必赤總兵擊
之¶有㫖諭衆安業俾郡縣兵從公討賊割山東鹽課¶以
濟師仍戒諸道兵毋肆侵掠以公為前導而璮¶已據濟
<pb:KR4h0081_WYG_053-20b>
南諸道兵既合詔無攻城以傷吾民乃築¶城周六十里
圍之璮既不得出公率卒青齊境上¶斷其饟道攻下寨
柵脅從之民相率歸正逆徒數¶突圍公及諸軍逓却之
以功遷大都督秋七月甲¶戌璮伏誅公言濟南民皆王
民城為逆徒盜據今¶罪人斯得恐軍士例肆虜掠請加
勅兵毋入城於<md:KR4h0081_SBCK_050-18b>¶是王遣將分掌門鑰尋有卒褫民婦衣
斬首以徇¶諸軍肅然至元初例遷真定路總管兼府尹
加鎮¶國上將軍有故吏掇拾公諸父罪辭連公上以¶其
<pb:KR4h0081_WYG_053-21a>
有功特原之然猶免所居官九年師次襄陽起¶公為懐
逺大將軍新軍萬戸佩金虎符宋安撫呂¶文煥守襄陽
攻之不下諭之不從最後遣人往招¶呂曰得張濟南一
言吾無盟矣公持詔往諭文煥¶遂舉城降十年授襄陽
等䖏統軍使總兵十七萬¶人十三年宋平公悉歸功諸
將以在軍旅嵗久積¶勞成疾堅乞骸骨以歸與父言未
嘗及平宋事公<md:KR4h0081_SBCK_050-19a>¶生遼東鄂勒歡河又其二女為藩王妃
性樂其風¶土且便畜牧遂留居間歳一至濟南優游暇
<pb:KR4h0081_WYG_053-21b>
豫以¶佚其老二十四年十一月初五日薨於濟南私第¶
之正寢享年五十有九夫人某氏趙氏姜氏二子¶元節
趙出元里姜出四女長雅蘓衮為諸王呼魯¶古爾妃次
適姜從吉次為金剛努王妃次適洪澤¶屯田千戸梁紹
祖諸王納新之叛連謀于呼魯古¶爾金剛努雅蘓衮以
逆順禍福反覆開諭不聴故¶及於禍始逮赴詔獄有㫖
詰之曰若與納新搆亂¶亦嘗有人諭止若等否彼具以
妃所陳對上嗟<md:KR4h0081_SBCK_050-19b>¶異曰是濟南張相子朕知其然矣命索
<pb:KR4h0081_WYG_053-22a>
之軍中賜¶楮幣二千五百緡給傳歸濟南養疾有司供
億元¶貞初山東憲司以妃忠孝大節素著而供需不時¶
繼乞賜田以足廩餼事聞加賜二萬緡元節襲公¶爵宣
武將軍征西萬戸元里被吳王教建昌路達¶嚕噶齊男
孫二阿海襲征西萬戸次某起巖先世¶故濟南僚屬幼
及侍諸父暨聞中表老人語公家¶善政嘉績猶歴歴能
誦言流寓東平益都境其耆¶年叟亦論東諸侯為政尚
忠厚崇信義而不奪其¶力惟濟南為然餘弗及也至元
<pb:KR4h0081_WYG_053-22b>
之罷侯守民葢有<md:KR4h0081_SBCK_050-20a>¶視其故侯如路人甚至追咎怒罵如
仇讐者公遷¶真定民傾城攀留西至郭門咸嗚咽俯伏
羅拜至¶擁馬不得行曰我公不復惠我民矣公亦悲莫
能¶仰視諭解乆之方得出郊民望哭聲振原野又懷¶思
遺愛為樹碑頌德祝其富夀及公被新軍萬戸¶之命過
家覲濟南公民聞公之至郊迎者相望於¶外里巷室家
悦喜於内是果何自而致哉良由濟¶南公性鍾仁恕動
合天理推之以惠其民先公及¶公一遵其政故得民也
<pb:KR4h0081_WYG_053-23a>
如此又聞青冦逼濟南濟¶南公怒曰國家何負李全而
賊子敢爾昔吾壯盛<md:KR4h0081_SBCK_050-20b>¶時全猶不敢易吾賊子何為者耶
惜吾身老兵戍¶宋境不時至致賊子得肆其逆吾惟以
死捍賊終¶不鬬吾民也於是誓衆曰凡吾子孫卒屬有
不一¶力討賊者吾有劒在衆聞其言勇自百倍了諭僚¶
屬士民壁南山自保躬將輕騎駐將陵以拒璮故¶識者
謂濟南公寧以身綴豕突之鋒而不忍死其¶民於矢石
之下其忠仁勇為何如也故身備五福¶顯膺上爵善始
<pb:KR4h0081_WYG_053-23b>
令終復有先公與公以濟其美天¶之報施理不誣也公
嗣子元節忠勤亷正鎮禦有¶方總戎逺征威惠兼濟嘗
為征西元帥府薦充副<md:KR4h0081_SBCK_050-21a>¶都元帥國家有大慶賚恩數與
諸王等元節偕其¶諸兄以公平昔事迹求為行狀故詳
録其實不以¶謏聞附庻備宗工鉅儒之采擇云¶
　
　
　元文類巻五十
