# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:20.846301
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 50
#+PROPERTY: FILE SB04n0204-050國朝文類-卷第五十.
<pb:KR4h0081_SBCK_050-1a>¶
國朝文𩔖卷第五十¶
　行狀¶
　　知太史院事郭公行狀　齊履謙¶
公諱守敬字&KR0002;思順德邪臺人生有異操不爲嬉¶
戯事祖榮號鴛水翁通五經精於筭數水利時太¶
保劉文貞公左丞張忠宣公樞宻張公易賛善王¶
公恂同學於州西紫金山而文貞公復與鴛水翁¶
爲同志友以故俾公就學於文貞所先是順德城¶
北有石橋以通逹活泉水兵後橋爲泥潦淤没失¶
其所在公甫冠爲之審視地形按指其處而得之¶
<pb:KR4h0081_SBCK_050-1b>¶
河東元公&KR0073;之文其事于石其曰里人郭生者即¶
公是也中統三年張忠宣公薦公習知水利且巧¶
思絶人蒙賜見上都便殿公靣陳水利六事其一¶
中都舊漕河東至通州權以玊泉水引入行舟&KR0010;¶
可省僦車錢六萬緡通州以南於藺榆河口徑直¶
開引由蒙村跳梁務至■州還河以避浮鷄&KR1927;盤¶
淺風浪逺轉之患其二順徳逹活泉䦕入城中分¶
爲三渠引出城東灌溉其地其三順德澧河東至¶
古任城失其故道没民田一千三百餘頃此水開¶
修成河其田即可耕種其河自小王村經滹沱合¶
<pb:KR4h0081_SBCK_050-2a>¶
入御河通行舟栰其四磁州東北&KR0493;漳二水合流¶
處開引由&KR0493;陽邯鄲洛州永年下經雞澤合入澧¶
河其間可漑田三千餘頃其五懐孟沁河雖巳澆¶
溉尚有漏堰餘水東與丹河餘水相合開引東流¶
至武陟縣北合入御河其間亦可漑田二千餘頃¶
每奏一事上輙曰當務者此人真不爲素餐矣¶
即授提舉諸路河渠四年加授銀符副河渠使至¶
元改元從忠宣公行省西夏興復瀕河諸渠先是¶
西夏瀕河五州皆有古渠其在中興州者一名唐¶
來長袤四百里一名漢延長袤二百五十里其餘¶
<pb:KR4h0081_SBCK_050-2b>¶
四州又有正渠十長袤各二百里支渠大小共六¶
十八計溉田九萬餘頃兵亂以來廢壊淤淺公爲¶
之因舊謀新更立牐堰役不踰時而渠皆通利夏¶
人共爲立生祠於渠上二年授都水少監公言嚮¶
自中興還特命舟順河而下四晝夜至東勝可通¶
漕運及見查泊兀郞海古渠甚多可爲修理又言¶
金時自燕京之西麻谷村分引瀘溝一支東流穿¶
西山而出是謂金口其水自金口以東燕京以北¶
漑田&KR0002;干頃其利不可勝計兵興以來典守者懼¶
有所失因以大石塞之今&KR0002;按視故迹使水得通¶
<pb:KR4h0081_SBCK_050-3a>¶
流上可以致西山之利下可以廣京畿之漕¶
上納其議公又言當於金口西預開減水口西南還¶
大河令其深廣以防漲水突入之患衆服其能八¶
年遷都水監十二年丞相伯顔公南征議立水驛¶
命公行視所便自陵州至大名又自濟州至沛縣¶
又南至吕梁又自東平至綱城又自東平清河逾¶
黄河故道至與御河相接又自衛州御河至東平¶
又自東平西南水泊至御河乃得濟州大名東平¶
泗汶與御河相通形𫝑爲圖奏之十三年都水監¶
併入工部遂除工部郎中是歳立局改治新暦先¶
<pb:KR4h0081_SBCK_050-3b>¶
時太保劉公以大明暦自遼金承用二百餘年浸¶
以後天議欲修正而薨至是江左旣平上思用其¶
言遂以公與賛善王公率南北日官分掌測驗推¶
歩於下而忠宣樞宻二張公爲之主領裁奏於上¶
復共薦前中書左丞許公能推明暦理俾參預之¶
公首言暦之本在於測驗而測驗之器莫先儀表¶
今司天渾儀宋皇祐中汴京𫠦造不與此處天度¶
相符比量南北二極約差四度表石年深亦復欹¶
側公乃盡考其失而移置之旣又别圖爽塏以木¶
爲重棚創作簡儀髙表用相比覆又以爲天樞附¶
<pb:KR4h0081_SBCK_050-4a>¶
極而動昔人甞展管望之未得其的作候極儀極¶
辰旣位天體斯正作渾天象象雖形似莫適所用¶
作玲瓏儀以表之矩方測天之正圓莫&KR0002;以圓求¶
圓作仰儀古有經緯結而不動公則易之作立運¶
儀日有中道月有九行公則一之作證理儀表髙¶
景虚罔象非眞作景符月雖有明察景則難作闚¶
几暦法之驗在於交會作日月食儀天有赤道輪¶
以當之兩極低昂標以指之作星晷定時儀以上¶
凡十三䓁又作正方案丸表懸正儀座正儀凡四¶
等爲四方行測者所用又作仰規覆矩圖異方渾¶
<pb:KR4h0081_SBCK_050-4b>¶
蓋圖日出入永短圖凡五䓁與上諸儀互相參考¶
十六年改局爲太史院以賛善公爲太史令公爲¶
同知太史院事給印章立官府是年奏進儀表式¶
様公乃對　御指陳理致一一周悉自朝至於日¶
晏上不爲倦公因奏唐一行開元間令南宫&KR0003;¶
天下測景書中見者凡十三處今疆宇比唐尤大¶
&KR0002;不逺方測驗日月交食分數時刻不同晝夜長¶
短不同日月星長去天髙下不同即目測驗人少¶
可先南北立表取直測景　上可其奏遂設監候¶
官一十四貟分道相繼而出先測得南海北極出¶
<pb:KR4h0081_SBCK_050-5a>¶
地一十五度夏至景在表南長一尺一寸六分晝¶
五十四刻夜四十六刻衡岳北極出地二十五度¶
夏至日在表端無景晝五十六刻夜四十四刻岳¶
臺北極出地三十五度夏至景長一尺四寸八分¶
晝六十刻夜四十刻和林北極出地四十五度夏¶
至景長三尺二寸四分晝六十四刻夜三十六刻¶
鐡勒北極出地五十五度夏至景長五尺一分晝¶
七十刻夜三十刻北海北極出地六十五度夏至¶
景長六尺七寸八分晝八十二刻夜一十八刻繼¶
又測得上都北極出地四十三度少北京北極出¶
<pb:KR4h0081_SBCK_050-5b>¶
地四十二度强益都北極出地三十七度少登州¶
北極出地三十八度少髙麗北極出地三十八度¶
少西京北極出地四十度少太原北極岀地三十¶
八度少安西府北極出地三十四度半强興元北¶
極岀地三十三度半强成都北極出地三十一度¶
半强西涼州北極出地四十度强東平北極出地¶
三十五度太大名北極出地三十六度南京北極¶
岀地三十四度太强陽城北極出地三十四度太¶
弱&KR0045;州北極出地三十三度鄂州北極出地三十¶
一度半&KR0123;州北極出地二十六度半雷州北極出¶
<pb:KR4h0081_SBCK_050-6a>¶
地二十度大瓊州北極出地十九度太十七年新¶
暦告成拜太史令公與太史諸公同上奏曰臣䓁¶
&KR0060;聞帝王之事莫重於暦自黄帝迎日推䇿帝堯¶
以閏月定四時成歳舜在璇璣玊衡以齊七政爰¶
及三代暦無定法周秦之間閏餘&KR0446;次西漢造三¶
統暦百三十年而後是非始定東漢造四分暦七¶
十餘年而儀式方備又百二十一年劉洪造乾象¶
暦始悟月行有遲速又百八十年姜岌造三紀甲¶
子暦始悟以月食衝檢日𪧐度所在又五十七年¶
何承天造元嘉暦始悟以朔望及弦皆定大小餘¶
<pb:KR4h0081_SBCK_050-6b>¶
又六十五年祖沖之造大明暦始悟太陽有歳差¶
之數極星去不動處一度餘又五十二年張子信¶
始悟日月交道有表裏五星有遲疾留逆又三十¶
三年劉焯造皇極暦始悟日行有盈縮又三十五¶
年傅仁均造戊寅元暦頗采舊儀始用定朔又四¶
十六年李淳風造麟德暦以古暦章蔀元首分度¶
不齊始爲緫法用進朔以避晦晨月見又六十三¶
年僧一行造大&KR0283;暦始以朔有四大二小定九服¶
交食之異又九十四年徐昂造宣明暦始悟日食¶
有氣刻時三差又二百三十六年姚舜輔造紀元¶
<pb:KR4h0081_SBCK_050-7a>¶
暦始悟食甚泛餘差數以上計千一百八十二年¶
暦經七十改其創法者十有三家自是又百七十¶
四年欽惟　聖朝統一六合肇造區夏專命臣等¶
改治新暦臣等用創造簡儀髙表慿其測到實數¶
所考正者凡七事一曰冬至自丙子年立冬後依¶
毎日測到晷景逐日取對冬至前後日差同者爲¶
準得丁丑年冬至在戊戍日夜半後八刻半又定¶
丁丑夏至得在庚子日夜半後七十刻又定戊寅¶
冬至在癸卯日夜半後三十三刻已卯冬至在戊¶
申日夜半後五十七刻半庚辰冬至在癸丑日夜¶
<pb:KR4h0081_SBCK_050-7b>¶
半後八十一刻半各減大明暦十八刻逺近相符¶
前後應準二曰歳餘自劉宋大明暦以來凡測景¶
驗氣得冬至時刻眞數者有六用以相距各得其¶
時合用歳餘今考驗四年相符不差仍自宋大明¶
壬寅年距至今日八百一十年每歳合得三百六¶
十五日二十四刻二十五分其二十五分爲今暦¶
歳餘合用之數三曰日𨇠用至元丁丑四月癸酉¶
望月食旣推求日𨇠得冬至日𨇠赤道箕𪧐十度¶
黄道箕九度有畸仍慿每日測到太陽𨇠度或慿¶
星測月或慿月測日或徑慿星度測日立術推筭¶
<pb:KR4h0081_SBCK_050-8a>¶
起自丁丑正月至已卯十二月凡三年共得一百¶
三十四事皆𨇠於箕與月食相符四曰月離自丁¶
丑以來至今慿每日測到逐時太隂行度推筭變¶
從黄道求入轉極遲極疾并平行處前後凢十三¶
轉計五十一事内除去不眞的外有三十事得大¶
明暦入轉後天又因考驗交食加大明暦三十刻¶
與天道合五曰入交自丁丑五月以來慿毎日測¶
到太隂去極度數比擬黄道去極度得月道交於¶
黄道共得八事仍依日食法度推求皆有食分得¶
入時刻與大明所差不多六曰二十八𪧐距度自¶
<pb:KR4h0081_SBCK_050-8b>¶
漢太初暦以來距度不同互有損益大明暦則於¶
度下餘分附以太半少皆私意牽就未甞實測其¶
數今新儀皆細刻周天度分毎度爲三十六分以¶
距線代管窺𪧐度餘分並依實測不以私意牽就¶
七曰日出入晝夜刻大明暦日出入晝夜刻皆㩀¶
汴京爲準其刻數與大都不同今更以本方北極¶
出地髙下黄道出入内外度立術推求每日日出¶
入晝夜刻得夏至極長日出寅正二刻日入戍初¶
二刻晝六十二刻夜三十八刻冬至極短日出辰¶
初二刻日入申正二刻晝三十八刻夜六十二刻¶
<pb:KR4h0081_SBCK_050-9a>¶
永爲定式所創法凡五事一曰太陽盈縮用四正¶
定氣立爲升降限立招差求得每日行分&KR0004;末極¶
差積度比古爲宻二曰月行遲疾古暦皆用二十¶
八限今以萬分日之八百二十分爲一限凡析爲¶
三百三十六限依垜疊招差求得轉分進退其遲¶
疾度數逐時不同蓋前所未有三曰黄赤道差舊¶
法以一百一度相減相乗今依筭術勾股弧矢方¶
圎斜直所容求到度率積差差率與天道實爲脗¶
合四曰黃赤道内外度據累年實測内外極度二¶
十三度九十分以圎容方直矢接勾股爲法求毎¶
<pb:KR4h0081_SBCK_050-9b>¶
日去極與所測相符五曰白道交周舊法黄道變¶
推白道以斜求斜今用立渾比量得月與赤道正¶
交距春秋二正黄赤道正交一十四度六十六分¶
擬以爲法推逐月每交二十八𪧐度分於理爲盡¶
十九年太史王公卒時暦雖頒然其推歩之式與¶
夫立成之數尚皆未有定稾公於是比次篇𩔖整¶
齊分抄裁爲推歩七卷立成二卷暦議擬藁三卷¶
轉神選擇二卷上中下三暦註式十二卷二十三¶
年繼爲太史令遂上表奏進又有時&KR0049;箋注二卷¶
修改源流一卷其測驗書有儀象法式二卷二至¶
<pb:KR4h0081_SBCK_050-10a>¶
晷景考二十卷五星細行考五十卷古今交食考¶
一卷新測二十八舎雜座諸星入𪧐去極一卷新¶
測無名諸星一卷月離考一卷並藏之官二十八¶
年有言漕事便利者一謂灤河自永平挽舟踰嶺¶
而上可至上都一謂瀘溝自麻谷可至㝷麻林朝¶
廷令各試所&KR0003;其謂灤河者至中道自知不可行¶
而罷其謂瀘溝者命公與徃亦爲哨石所阻舟不¶
得通而止公因至上都别陳水利十有一事其一¶
大都運粮河不用一畞泉舊源别引北山白浮泉¶
水西折而南經瓮山泊自西水門入城環匯於積¶
<pb:KR4h0081_SBCK_050-10b>¶
水潭復東折而南出南水門合入舊運粮河每十¶
里一置牐比至通州凢爲牐七距牐里許上重置¶
斗門互爲提閼以過舟止水　上覽奏喜曰當速¶
行之於是復置都水監俾公領之首事於二十九¶
年之春告成於三十年之秋賜名曰通惠役興之¶
日　上命丞相以下皆親操畚鍤爲之倡咸待公¶
指授而後行事置牐之處徃徃於地中偶值舊時¶
甎木時人爲之感服船旣通行公私省便先時通¶
州至大都陸運官粮歳&KR0002;干萬石方秋霖雨驢畜¶
死者不可勝計至是皆罷是秋車駕還自上都¶
<pb:KR4h0081_SBCK_050-11a>¶
過積水潭見其舳艣蔽水天顔爲之開懌特賜公¶
錢一萬二千五百緡仍以舊職兼提調通惠河漕¶
運事公又欲於澄清牐稍東引水與北埧河接且¶
立牐麗正門西令舟楫得環城徃來志不就而罷¶
三十一年拜昭文舘大學士知太史院事大德二¶
年召公至上都議開鐡幡竿渠公奏山水頻年暴¶
下非大爲渠堰廣五七十歩不可執政吝於工費¶
以公言爲過縮其廣三之一明年大雨山水注下¶
渠不能容漂没人畜廬帳㡬犯行殿翌日天子北¶
狩謂宰臣曰郭太史神人也可惜不用其言七年¶
<pb:KR4h0081_SBCK_050-11b>¶
詔内外官年及七十並𦗟致仕公以舊臣且朝廷¶
所施爲獨不許其請至今翰林太史司天官不致¶
仕者咸自公始延祐三年某月日卒年八十六公以¶
純德實學爲丗師法然其不可及者有三一曰水利之¶
學二曰暦數之學三曰儀象制度之學決金口以¶
下西山之栰而京師材用是饒復唐來以漑瀕河¶
之地而靈夏軍儲用足引汶泗以接江淮之𣲖而¶
燕呉漕運畢通建斗牐以開白浮之源而公私陸¶
費由省又前後條奏便冝凡二十餘事相治河渠¶
泊堰大小數百餘所其在西夏甞挽舟遡流而上¶
<pb:KR4h0081_SBCK_050-12a>¶
究所謂河源者又嘗自孟門以東循黄河故道縱¶
廣數百里間皆爲測量地平或可以分殺河𫝑或¶
可以溉灌田土具有圖誌又嘗以海靣較京師至¶
汴梁地形髙下之差謂汴梁之水去海甚逺其流¶
峻急而京師之水去海至近其流且緩其言信而¶
有徴此水利之學其不可及者也古暦天周與歳¶
周小餘同於日度四分之一漢魏以來漸覺不齊¶
遂有破分之&KR0003;而立法未均任意進退公乃毎以¶
百年爲率小餘之下増損各一以之上推徃古下¶
驗方來無不脗合且自太初迄于大明名暦七十¶
<pb:KR4h0081_SBCK_050-12b>¶
餘家其見施用於丗者四十有三𩔖多冩分換母¶
誇誑一時間有翹出如宋元嘉唐大&KR0283;近丗紀元¶
不過三數然亦未臻至當考驗天事始雖親宻旋¶
巳不效公所爲暦測驗既精設法詳備行㡬五十¶
年未嘗一有先後天之差去積年日法之拘無寫¶
分換母之陋此暦數之學其不可及者也舊儀旣¶
多蔽礙且距齒但有度刻而無細分以管望星漸¶
外則所見漸展尤難取的公所爲儀但用天常赤¶
道四游三環三距設四游於赤道之上與相套在¶
内同附直距於四游之外與𩀱環兩間同結線距¶
<pb:KR4h0081_SBCK_050-13a>¶
端凡測日月星則以兩線相望劈取其正中所當¶
之刻之度之分之杪之數舊八尺謂夏至之景尺¶
有五寸千里而差一寸其說見於周官周髀等書¶
千里而差一寸唐一行已嘗駮議八尺之表表&KR0763;¶
景促古今承用未之或革公所爲表五倍其舊懸¶
施横梁毎至日中以符竅夾測横梁之景折取中¶
數與舊表但取表之景者殊爲審當公於¶
世祖朝進七寳燈漏今大明殿毎朝會張設之其¶
中鐘皷皆應時自鳴又嘗進木牛流馬雖不盡得¶
諸葛舊制亦自機妙　成宗朝進櫃香漏又作屏¶
<pb:KR4h0081_SBCK_050-13b>¶
風香漏行漏以備郊廟從幸大德二年起靈臺水¶
渾運渾天漏大小機輪凢二十有五皆以刻木爲¶
衝牙轉相撥擊上爲渾象㸃畫周天星度日月二¶
環斜絡其上象則隨天左旋日月二環各依行度¶
退而右轉公又嘗欲倣張平子爲地動儀及候氣¶
宻室事雖未就莫不究極指歸此儀象制度之學¶
其不可及者也初公年十五六得石本蓮花漏圖¶
已能盡究其理及隨張忠宣公奉使大名因大爲¶
皷鑄即今靈臺所用銅壷又得尚書璇璣圖規竹¶
篾爲儀積土爲臺以望二十八𪧐及諸大星及夫¶
<pb:KR4h0081_SBCK_050-14a>¶
見用觀其規畫之簡便測望之精切功智不能私¶
其議羣衆無以參其功王太史剛克自用者也每¶
至公所覩其匠制未嘗不爲之心服魯齋先生言¶
論爲當代法因語及公以手加額曰天佑我元似¶
此人世豈易得嗚呼其可謂度越千古矣¶
　濟南路大都督張公行狀　張起巖¶
公張姓諱宏字可大世爲濟南人祖榮屬金季䘮¶
亂保民壁鄒平縣之黌堂嶺國兵下版其軍民五¶
十餘萬歸欵以勞績始受命爲東諸侯安集流亡¶
政尚仁厚所部殷足而境内以治庚寅歳覲¶
<pb:KR4h0081_SBCK_050-14b>¶
太宗皇帝賜錦衣三襲坐諸侯王上從攻河南睢¶
陽沛徐邳獲其兖王國用安伐宋破&KR0037;陽仇城六¶
安未甞濫及無辜以言脫民于兵甚衆¶
世祖臨御詢䦕國有功臣首及之優詔&KR0324;勵以濟¶
南公致仕有慶及子孫長保河山之誓之語考&KR0022;¶
傑襲爵勤於撫字凡可以&KR0073;民生植&KR0022;基者力陳¶
于上賦之病民者數請蠲貸皆報可且以新造金¶
虎符異金織幣服賜之而民或不堪賦及不得請¶
至均爲代輸之流民以歸疲瘵以蘇事集而人不¶
擾朝廷考課爲天下最乃割河間之將陵臨邑䓁¶
<pb:KR4h0081_SBCK_050-15a>¶
六處以旌治績仍升將陵爲州初以質子侍王藩¶
娶阿可亦眞氏生公性長厚自㓜嶷然有成人風¶
長博通諸國語及嗣爲政一以繼志述事爲心屬¶
&KR0010;大旱徒歩四十里禱雨龍洞既奠而雨霑足其¶
在軍旅拊循士卒號令嚴明于襄于&KR0045;累奏戰功¶
世祖皇帝在王邸捴率兵伐宋公爲前鋒得生口¶
輙詢山川地形途所從出城郭向背主將誰某倉¶
廪所實㡬何守兵㡬何一一爲　上陳之且逆䇿¶
其可勝之狀畫其進取當自某處當用兵&KR0002;干&KR0002;¶
指諸掌暨捷卒如所䇿　上毎曰汝殆身親歴耶¶
<pb:KR4h0081_SBCK_050-15b>¶
何其言之信也㧞木欒山寨獲男女萬餘口咸釋¶
之俾復生聚宋人以王師之至所向欵附至陽羅¶
堡　上視師江北岸小山公進言彼宋舟師雖衆¶
我以四百艘可必取之請偕水軍先濟江許之奪¶
其大舡名白鷂者一大戰江中連勝我師増氣其¶
偏將以二百艘直抵南岸宋師奔潰而公之北斗¶
旗巳樹矣上隨整諸軍渡江至鄂州公啓城東南¶
維彼悉衆守禦號難攻請先諸軍以攻彼旣下則¶
城自陷矣攻之登其陴宋人悉力來奪公連戰復¶
破之城随䧟上命公籍府庫秋毫不私師旋部¶
<pb:KR4h0081_SBCK_050-16a>¶
降民數千徙之内地嬰孺無失或有疾命醫視之¶
皆全活　上正位宸極有詔&KR0002;曰乃祖爲國有收¶
撫之勲治郡存節儉之業其父相繼致力於民承¶
襲至卿餘風尚在又随朕南進殊有功勞可遵奉¶
先朝聖旨依舊懸帶虎符授濟南府行軍萬户管¶
民緫管之職凡在所屬並聴節制敬持朕命愼守¶
卿司中統三年春李璮叛兵起益都率逆徒數萬¶
擣濟南前此公億知其端條其逆跡等十事大畧¶
以爲諸路城壁不修而益都因澗爲城國初以全¶
師攻之數年不下今更包以甎石而儲粟於内且¶
<pb:KR4h0081_SBCK_050-16b>¶
留壯丁之轉輸者于府其志欲何爲哉又諸路兵¶
乆從征伐不得休息率皆困弊而璮假都督之重¶
擁彊兵至五七萬日練習整厲名爲討宋而實不¶
出境士卒唯知璮之號令不復知禀朝廷之命平¶
章王文統故璮參佐儻中外連構窺伺間𨻶以逸¶
待勞此尤可慮又大駕前歳北征羣臣躬扞牧圉¶
而璮獨以禦宋爲辭旣不身先六軍復無一校以¶
從本欲休養士卒以覘國家虚實及駕還京師諸¶
侯朝覲璮又不至不臣之心路人共知國家去歳¶
遣使徃宋寔欲百姓休息璮獨不喜其和奸欺叵¶
<pb:KR4h0081_SBCK_050-17a>¶
測方發兵邊境下&KR0060;兵威上失國信又如市馬諸¶
路無論軍民槩屬括買獨不及益都而璮方散遣¶
其徒於别境髙其直以市其王文統與璮締交於¶
此&KR0057;著又中統鈔法諸路通行唯璮用漣州㑹子¶
所領中統鈔頋於臣境貿易諸物商人買鹽而鈔¶
不見售又山東鹽課之額歳以中統鈔計爲三千¶
五百定近年互爲欺誑省爲二千五百定餘悉自¶
盜屬法制&KR0004;新冝復舊額而欺盜仍前又前歳王¶
師渡江宋人來禦璮乗其𨻶偶䧟漣州輙貪其功¶
悉留歳賦爲括兵用而又侵及鹽課誠使璮絶淮¶
<pb:KR4h0081_SBCK_050-17b>¶
而南歳䧟一二城壁去杭尚逺方今急務政不在¶
此而徒以兵賦假之不可不慮今亟冝罷王文統¶
而擇人代璮且徴璮從攻西北足以破其姦謀必¶
東南須璮鎭戍刺眞督兵西南緩急豈能相及又¶
不&KR0002;掇璮北行爲䇿之善也如或不然尚冝中設¶
都督内足以分其𫝑而伐其謀外足以鼎立而禦¶
侮也公以其言袐俟燕間以聞二年元㑹上命¶
公酒知公意有所陳謂之曰卿比還當陛見朕與¶
卿有言也十六日　上獵近郊𪧐郊壇旁夜召公¶
與語公遂具奏上諭近侍以軍國宻計母泄至¶
<pb:KR4h0081_SBCK_050-18a>¶
是璮兵西來城守之卒數不滿千公遂偕其祖濟¶
南公告變京師半道詔以諸王合必赤緫兵擊之¶
有旨諭衆安業俾郡縣兵從公討賊割山東鹽課¶
以濟師仍戒諸道兵母肆侵掠以公爲前導而璮¶
已㩀濟南諸道兵既合詔無攻城以傷吾民乃築¶
城周六十里圍之璮既不得出公率卒青齊境上¶
斷其饟道攻下寨柵脅從之民相率歸正逆徒數¶
突圍公及諸軍逓却之以功遷大都督秋七月甲¶
戍璮伏誅公言濟南民皆王民城爲逆徒盜㩀今¶
罪人斯得恐軍士例肆虜掠請戒敕兵毋入城於¶
<pb:KR4h0081_SBCK_050-18b>¶
是王遣將分掌門鑰㝷有卒禠民婦衣斬首以徇¶
諸軍肅然至元初例遷眞定路緫管兼府尹加鎭¶
國上將軍有故吏掇拾公諸父罪辭連公　上以¶
其有功特原之然猶免所居官九年師次襄陽起¶
公爲懐逺大將軍新軍萬户佩金虎符宋安撫吕¶
文煥守襄陽攻之不下諭之不從最後遣人徃招¶
吕曰得張濟南一言吾無盟矣公持詔徃諭文煥¶
遂舉城降十年授襄陽等處統軍使緫兵十七萬¶
人十三年宋平公悉歸功諸將以在軍旅歳乆積¶
勞成疾堅乞骸骨以歸與人言未甞及平宋事公¶
<pb:KR4h0081_SBCK_050-19a>¶
生遼東兀魯囬河又其二父爲藩王妃性樂其風¶
土且便畜牧遂&KR0468;居間&KR0010;一至濟南&KR0278;㳺睱像以¶
佚其老二十四年十一月&KR0004;五日薨于濟南私第¶
之正&KR0230;享年五十有九夫人某氏趙氏姜氏二子¶
元節趙出元里姜出四女長也速貴爲諸王忽刺¶
忽児妃次適姜從吉次爲金剛奴王妃次適洪澤¶
屯田千戸梁紹祖諸王乃　之叛連謀于兀訥忽¶
赤金剛奴也速貴以&KR0647;順禍福反覆開諭不听故¶
及於&KR0852;始逮赴詔獄有㫖詰之曰&KR0002;與乃頑搆乱¶
亦甞有人諭止&KR0002;等否彼具以妃所陳對　上嗟¶
<pb:KR4h0081_SBCK_050-19b>¶
異曰是濟南張相子朕知其然矣命索之軍中賜¶
楮幣二千五百緡給傳歸濟南飬疾有司供億元¶
貞&KR0004;山東憲司以妃忠孝大節素著而供需不時¶
継乞賜田以足&KR0338;餼事聞加賜二萬緡元節襲公¶
爵宣武將軍征西萬戸元里&KR0013;呉王教建昌路逹¶
魯花赤男孫二那懷襲征西萬戸次某起巖先丗¶
故濟南僚属㓜及侍諸父暨聞中表老人語公家¶
善政嘉績猶歷歷能誦言流寓東平益都境其𦒿¶
年叟亦論東諸侯為政尚忠厚崇信義而不奪其¶
力惟濟南為然餘弗及也至元之罷侯守民盖有¶
<pb:KR4h0081_SBCK_050-20a>¶
視其故㑦如路人甚至追咎怒罵如仇讎者公遷¶
眞定民傾城攀留西至郭門咸嗚咽俯伏羅拜至¶
擁馬不得行曰我公不復惠我民矣公亦悲莫能¶
仰視諭解乆之方得出郊民望哭聲震原野又懐¶
思遺愛爲樹碑頌徳祝其富夀及公被新軍萬戸¶
之命過家覲濟南公民聞公之至郊迎者相望於¶
外里巷室家恱喜於内是果何自而致哉良由濟¶
南公性鍾仁恕動合天理推之以惠其民先公及¶
公一遵其政故得民也如此又聞青冦逼濟南濟¶
南公怒曰國家何&KR0018;李全而賊子敢爾昔吾壯盛¶
<pb:KR4h0081_SBCK_050-20b>¶
時全猶不敢易吾賊子何爲者耶惜吾身老兵戍¶
宋境不時至致賊子得肆其逆吾唯以死捍賊終¶
不𨷖吾民也於是誓衆曰凡吾子孫卒属有不一¶
力討賊者吾有劔在衆聞其言勇自百倍乃諭僚¶
属士民壁南山自保躬將輕&KR0016;駐將陵以拒璮故¶
識者謂濟南公寜以身綴豕突之鋒而不忍死其¶
民於矢石之下其忠仁勇爲何如也故身備五福¶
顯膺上爵善始令終復有先公與公以濟其美天¶
之報施理不誣也公嗣子元節忠勤㢘正鎭禦有¶
方緫戎逺征威惠兼濟甞爲征西元帥府薦充副¶
<pb:KR4h0081_SBCK_050-21a>¶
都元帥國家有大慶賚恩數與諸王等元節偕其¶
諸兄以公平昔事迹求爲行狀故詳録其實而以¶
謏聞附庻備宗工鉅儒之采擇云¶
國朝文𩔖卷第五十¶
<pb:KR4h0081_SBCK_050-21b>¶
