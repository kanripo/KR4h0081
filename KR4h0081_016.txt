# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:18.827733
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0204-016國朝文類-卷第十六.
<pb:KR4h0081_SBCK_016-1a>¶
國朝文𩔖卷第十六¶
表¶
　　東昌路賀平宋表　徐丗隆¶
聖人之兵仁而威無逺不服天下之𫝑離必合有¶
險即平方期四海之㑹同豈許一江之限隔捷書¶
屢至慶頌交馳欽惟¶
皇帝陛下至德體元中華開統羙化既東西之被¶
兼愛豈南北之分初遣文臣播告方國昭示包荒¶
之量絶無陵弱之心弗圖島夷輙拘使節誘納我¶
叛將盜㨿我歴城雖就鯨鯢之誅尚遺蜂蠆之毒¶
<pb:KR4h0081_SBCK_016-1b>¶
蠢爾三苗之弗率命予群后之徂征一鼓而定荆¶
襄再駕而降鄂岳蘄黃面縛江池心歸鐵瓮之堅¶
城巳摧金陵之王氣何在楚地六千里不勞秦將¶
之増兵錢塘十萬家坐見呉王之納土僞將悉朝¶
於闕下㓜君遐竄於海中方知恃險而亡應悔求¶
和之晚兹雖天意實出聖籌歴觀徃古混一之難¶
未有今日飛渡之易臣某等叨居牧&KR0009;喜聽凱音¶
矧曽充載筆之臣尤當述集勲之事駿奔効命正¶
海內一家之時虎拜&KR0045;休上　天子萬年之壽¶
　　車駕班師賀表(中統元年九月爲/真定廉宣撫作)李冶¶
<pb:KR4h0081_SBCK_016-2a>¶
臣某等言伏爲逆黨悉平車駕廽鑾者黃龯耀威¶
果凶徒之一掃翠華旋軫遽明詔之載頒率土皆¶
臣普天同慶伏以周之熈朝而造管叔武庚之役¶
漢之盛丗而行淮南濟北之誅事豈樂爲兵非得¶
已屬者逆屬相煽狂童恣行潜包禍心構成内難¶
惟聖人必欲去害肆天子所以有征爰興問罪之¶
師庸示安民之勇靈旗順指醜𩔖畢&KR1106;衣暫試於¶
一戎月連飛於三捷春生秋殺玄化何私天動星¶
廻鴻鈞自斡宗祧鞏固永孚無疆之休日月貞明¶
足爲群目之用此蓋¶
<pb:KR4h0081_SBCK_016-2b>¶
皇帝陛下運膺千載道貫九皇雄斷電馳廟謨洞¶
徹既多筭以勝小筭況至仁而伐不仁是冝氛祲¶
廓清車書混一大統㑹歸於中統太平今睹於開¶
平凡在陶甄疇非鼓舞臣某等忝以守官於蕃翰¶
不獲稱慶於闕庭想迎六尺之輿遥祝萬年之壽¶
　　賀平宋表　孟祺¶
臣伯顔等言國家之業大一綂海岳必明主之歸¶
帝王之兵出萬全蠻夷敢天威之抗始干戈之爰¶
及迄文軌之㑹同區宇一清普天均慶欽惟¶
皇帝陛下道光五葉綂接千齡梯航日出之&KR0022;冠¶
<pb:KR4h0081_SBCK_016-3a>¶
帶月支之國際丹崖而述職奄瀚海以爲家獨此¶
宋&KR0022;弗遵聲教謂江湖可以保逆命舟楫可以敵¶
王師連兵&KR0018;固踰四十年背德食言難一二計當¶
聖主飛渡江南之日遣行人乞爲城下之盟逮凱¶
奏之言還輙姦謀之復肆拘囚我信使忘乾坤再¶
造之恩招納我叛臣盜漣海二城之地我是以有¶
六載襄陽之討彼居然無一介行李之來禍既出¶
于自求怒致聞於斯赫臣肅將禁旅㳟行天誅爰¶
從襄漢之上流復出武昌之故渡藩屏一空於江¶
表烽煙直接於錢塘尚無度德量力之心乃有殺¶
<pb:KR4h0081_SBCK_016-3b>¶
使毀書之事属廟謨之親禀謂根夲之宜先乃命¶
阿刺罕取道於獨松董文炳進師於海渚臣與阿¶
术阿荅海等忝司中閫直指僞都掎角之𫝑旣成¶
水陸之師並進常州一破列郡傳檄而悉平臨安¶
爲期諸將連營而畢㑹彼極窮蹙迭出哀鳴始則¶
爲稱姪納幣之祈次則有稱藩奉壐之請顧甘言¶
何益於實事率鋭旅直抵其近郊召來用事之大¶
臣放散思歸之衞士崛強心在四郊之横草都無¶
飛走計窮一片之降幡始竪其宋國主率諸大臣¶
巳於二月初六日望闕拜伏歸附訖所有倉&KR0338;府¶
<pb:KR4h0081_SBCK_016-4a>¶
庫封籍待命外臣奉&KR0045;寛大撫戢吏民九衢之市¶
肆不移一代之繁華如故兹惟&KR1078;筭卓冠前王視¶
萬里爲目前運天下於掌上致令臣等獲對明時¶
歌七德以告成深切龍庭之想上萬年而爲壽更¶
陳虎拜之詞¶
　　進授時暦經暦議表　楊桓¶
恊時正日國政之大端章徃考來暦書之明驗一¶
或失應衆所共贍豈天運之靡常殆人爲之未宻¶
昔稱作者初匪一家其始也莫不精微未㡬則旋¶
聞踈闊蓋由年拘積筭日括周分不知闚測以考¶
<pb:KR4h0081_SBCK_016-4b>¶
眞率多傅㑹以求合必欲行於永乆詎容失之毫¶
𨤲幸當累洽之辰共仰同文之治事加詳覈法貴¶
變通欽惟¶
憲天述道仁文義武大光孝皇帝陛下政順隂陽¶
德齊穹壤燭消息&KR0313;虚之理得裁成輔相之冝爰¶
命文臣&KR0002;稽乾象晝則考求實晷夜則揆度中星¶
察氣朔之後先定𨇠離之朓朒精思宻索討本窮¶
原革前人苟簡之規成盛代不刋之典其爲要㫖¶
具載成書所有授時暦經三卷立成二卷轉神注¶
式一十三卷暦議三卷巳繕冩成二十一&KR0634;隨表¶
<pb:KR4h0081_SBCK_016-5a>¶
上進干冐天威不勝惶懼震越之至謹録奏聞伏¶
&KR0049;敕㫖¶
　　進實録表　王惲¶
典謨述堯舜之功令名顯著方&KR0634;布文武之政義¶
問宣昭粤自漢隋及夫唐宋咸有信史以貽後來¶
況大業豐功震今耀古惟深善述首議丕&KR0045;洪帷¶
丗祖皇帝仁孝英明&KR1078;謀果斷爰從潜邸有志斯¶
民植根幹而佐理皇綱聘耆德而講明治道始平¶
大理再駕長江過化存神有征無戰迨其龍飛灤¶
水鼎定上都革弊政以惟新擴同仁而一視規模¶
<pb:KR4h0081_SBCK_016-5b>¶
宏逺朝野清明内則肇建宗祧創設臺省修舉政¶
令登崇俊良外則整治師徒申嚴邊將布&KR0045;威德¶
柔服蠻羌加以聖無不通明靡不燭守之以勤儉¶
朴素養之以慈惠雍和收&KR0259;權綱綜覈名實賞罰¶
公而不濫號令出以惟行萬彚連茹群雄入彀削¶
平下土綂正中&KR0022;慕義嚮風聲教實朔南之暨梯¶
山航海職貢無遐邇之殊方且開學校而勸農桑¶
考制度而興禮樂國號體乾坤之綂書畫煥奎壁¶
之文罄所有而醻戰功不待計而救民乏聽言擇¶
善明德緩刑歛福錫民遇灾知懼得洪範惟皇之¶
<pb:KR4h0081_SBCK_016-6a>¶
理過周宣修政之勤以致時和&KR0010;豐民安吏職蓋¶
帝德克周於廣運故至公均&KR0013;以無方可謂文致¶
太平武定亂略繼一祖四宗之志兼三皇五帝之¶
功開天立極者三千五年立經陳紀者二萬餘事¶
以謙譲弗遑於備紀故纂修未至於成書欽遇¶
皇帝陛下寅紹詒謀厲精圖治亟鍳觀於成憲思¶
遹駿於先聲深詔下臣俾爲實錄宅心宗祏凝孝¶
羮墻開館局而增置官僚敕群司而大紬圖籍編¶
摩既冨捜訪加詳采摭於時政之編參取於起居¶
之注張皇&KR0004;稾増未見於罕聞承奉綸音俾蠲繁¶
<pb:KR4h0081_SBCK_016-6b>¶
而就簡俯殫管見仰體宸𠂻盡略虚文一存實事¶
其饗㑹征伐文物典章粲焉列三代之英蔚爾開¶
萬丗之業與夫才德孝廉之士忠良姦佞之臣版¶
圖生齒之繁財賦畜牧之盛謹依條據粗致無遺¶
今具所修成¶
丗祖皇帝實録二百一十卷事目五十四卷聖訓¶
六卷凢二百七十卷謹繕冩爲二百七十帙用黄¶
綾夾複封全隨表上進臣等忝備台司𦍒膺盛典¶
顧帷載筆才何有於三長勉進蕪辭慮庻㡬於一¶
得冐瀆　聖聽不勝驚惶¶
<pb:KR4h0081_SBCK_016-7a>¶
　　進三朝實録表(皇慶元年/十月進)程鉅夫¶
一人御極聿嚴金匱之藏　三后在天實&KR0101;王堂¶
之紀粤&KR0002;稽古克厎成書欽惟¶
皇帝陛下孝友慈仁温文&KR1078;哲綂之垂業之創念¶
昔繼承功以著德以彰在兹纂録首崇筆削之任¶
式宏龜鑑之圖臣等職忝禁林才非良史繫年繫¶
月豈足盡於先朝作典作謨庻有徴於今日臣等¶
以所編成¶
順宗皇帝實錄一卷¶
成宗皇帝實錄五十六卷事目十卷制詔録七卷¶
<pb:KR4h0081_SBCK_016-7b>¶
武宗皇帝實錄五十卷事目七卷制詔録三卷緫¶
計一百三十四卷繕冩已畢謹具進呈¶
　　翰林國史院陞從一品謝表　程鉅夫¶
天開文運治載睹於熈朝地切詞林恩比崇於極¶
品群情胥恱斯道増華欽惟¶
皇帝陛下德與日新聖由天縱禮儒臣而加異相¶
古所無進院秩以示優自今伊始親授銀章之重¶
益爲玉署之榮臣等學愧前修位隆徃代典謨訓¶
誥敢忘黼黻之勤元首股肱願效賡歌之盛¶
　　謝賜禮物表　呉澂¶
<pb:KR4h0081_SBCK_016-8a>¶
接地風雲際㑹親逢於明主麗天日月照臨逺及¶
於老臣賜之以府庫之財衣之以筐篚之幣承恩¶
過厚揆分何堪俯𤁋愚𠂻仰塵&KR1078;聽伏念臣荆&KR0045;¶
賤士樵牧孤蹤㓜誦孔氏之遺書無繇見道長值¶
朝家之興運有幸爲民愧碌碌之謭才乏卓卓之¶
竒節以言其文章則體格卑陋以言其學行則器¶
識凢庸自甘晦迹於深山豈覬發身於昭代大鈞¶
靡不覆燾小物亦預陶鎔惟¶
成宗法至元首賁丘園之隱歴¶
武宗逮延祐洊升館閣之華¶
<pb:KR4h0081_SBCK_016-8b>¶
先帝擢之禁林¶
今皇處以經幄講讀古訓對&KR0045;耿光誤蒙　上聖¶
之簡知得厠群賢而布列然犬馬餘齒巳非少壯¶
之年而螻蟻微誠莫展驅馳之志外之弗能効勤¶
勞於郡縣内之弗能禆謀議於廟堂縻廪粟費俸¶
錢素餐甚矣辱髙位速官謗清論凛然因&KR0018;采薪¶
之憂遂辭視草之職雖心同葵藿常戀闕庭柰景¶
迫桑榆冝歸田里未甞毫釐有&KR0024;於國況又耄耋¶
無用於時淵度涵容寵錫優渥兹蓋欽遇¶
皇帝陛下乾坤博施海宇皆春忍令散材汨没於¶
<pb:KR4h0081_SBCK_016-9a>¶
泥塗欲俾寸草沾濡於雨露閔憐周恤固君父惻¶
隱之仁悃欵控陳乃臣子辭譲之禮倘冐昩而拜¶
貺實踧踖以懷慙敢致懇祈乞垂矜&KR0098;收此九重¶
之大惠全其一介之小廉壹是歡榮等如祗受臣¶
栖遲畎畒旣難強筋力以輸忠教誨子孫誓當竭¶
精神而報上所賜鈔定叚疋除巳嚮闕謝恩外未¶
敢欽受謹奉表辭謝以聞¶
　　進實録表(至治三年/二月進)𡊮桷¶
十年御極聿修四繫之編億載&KR0045;休殊乏三長之¶
筆祗成信史上徹　宸旒洪惟¶
<pb:KR4h0081_SBCK_016-9b>¶
仁宗聖文欽孝皇帝仁靜根心温恭合德詩書造¶
士闡學制以設科法律爲師嚴官規而限禄諏經¶
作則稽古鑑今蓍龜定主鬯之公棫樸藹奉璋之¶
衆冝登琬琰永祕縑緗欽惟¶
繼天體道敬文仁武大昭孝皇帝陛下慕切羮牆¶
令行金石率時昭考摭言行以無遺迪惟前人繼¶
聖明而有造臣等尊聞傳信竭思纂題閲歴歳年¶
巳深慙於尸素經緯日月期不朽於汗青臣某等¶
所編成¶
仁宗皇帝實録六十卷事目一十七卷制詔録一¶
<pb:KR4h0081_SBCK_016-10a>¶
十三卷緫計九十卷繕冩巳畢用黄羅袱封全謹¶
具進呈¶
　　賀登極表　虞集¶
鴻業啓圗丗守肇基之迹龍庭受賀躬膺大歴之¶
歸欣戴云初謳歌爲盛欽以¶
丗祖紹綂乾之運¶
&KR0073;皇隆出震之名推一本之均齊累四朝之繼及¶
於惟景命&KR0101;至德之無私粤在¶
大宗御禎符而有慶天心攸属國𫝑以安欽惟¶
陛下道合彌綸功存綏撫立長式遵於家法計冝¶
<pb:KR4h0081_SBCK_016-10b>¶
允恊於輿情車服旌旗皆我　祖宗之舊星辰河¶
嶽赫乎宇宙之新時開泰平人用寧壹臣等叨承¶
重任適際昌期建皇極以敷言親&KR0045;彛訓坐明堂¶
而布政永賛成能¶
　　經筵官進職謝恩表　虞集¶
聖作稽古知崇效天開筵肆講於前經當宁屢煩¶
於明詔垂憲萬丗一新經緯之文有臣十人並拜¶
便蕃之賜獨興&KR1078;斷創始明時伏惟昔者明王不¶
以天縱而自聖本之先哲式資道揆以開人故伏¶
羲則畫於河圗神禹錫疇於洪範凢將圖治愼在¶
<pb:KR4h0081_SBCK_016-11a>¶
求聞蓋帝王傳授之精布乎方&KR0634;而古今治亂之¶
迹可以鑑觀爰咨博洽之材用廣聦明之識然守¶
職業者特見諸政事之著惟事啓沃者先端其心¶
術之微故兹曠典之行實重眞儒之&KR0009;必經業可¶
以發聖賢之藴必器能可以相禮樂之成必飬德¶
之全素蒙孚信必至誠之積可致感通苟非其人¶
不稱兹選而臣等性本固陋學尤迂踈守其師&KR0003;¶
之遺僅不忘其章句及轉國人之譯粗可逹其性¶
情所謂材有限而道無窮心欲言而口不逮猶重¶
昔人之嘆況乎臣等之愚是故設醴上尊敷氊廣¶
<pb:KR4h0081_SBCK_016-11b>¶
厦既極詢諮於累歳蔑聞&KR0024;報之微功敢謂能自¶
得師坐而進道更錫官聮之重俾專誦&KR0003;之司雖¶
竊恩榮愈增憂責兹蓋伏遇¶
皇帝陛下以乾坤之德爲德以堯舜之心爲心無¶
一念不在於民生無一事不遵於祖憲遐方畢服¶
猶虞水旱之爲灾群賢在朝尚恐俊良之攸伏必¶
合二帝三王之至盛以登四方萬國之太平下收¶
𤨏末於芻蕘俾益㳙埃於山海臣等敢不力循古¶
訓各盡微衷非先王之法不敢言冀必由於正路¶
雖末丗之事不敢避庶有戒於前車尚勸九歌用¶
<pb:KR4h0081_SBCK_016-12a>¶
稱萬壽¶
　　進實録表(至順元年/五月進)謝端¶
瑶圖啓運新元㑹之重熈金匱紬書述先朝之顯¶
烈素慚載筆今幸成編洪惟¶
英宗&KR1078;聖文孝皇帝德洽堪輿恩覃動植制禮作¶
樂粲乎宗廟之儀登明選公秩&KR0002;朝廷之紀四年¶
無前之盛治兆民至今而永懷惟刪定之公乃可¶
稱於信史固纂修之乆將有俟於明時欽惟¶
皇帝陛下遹駿有聲粤&KR0002;稽古謂文武之道必方¶
&KR0634;而後傳而堯舜之心在典謨而可舉彰繼述之¶
<pb:KR4h0081_SBCK_016-12b>¶
善志大&KR0045;厲之洪休蓋尊所聞莫匪爾極臣等事¶
徴四繫學愧三長煥乎文章無能名其爲大冩之¶
琬琰庻有&KR0024;於將來臣等所編成¶
英宗皇帝實録四十卷事目八卷制誥録二卷緫¶
計五十卷繕寫巳畢謹具進呈¶
　　進經丗大典表(至順三年/三月進)歐陽玄¶
堯舜之道載諸典謨文武之政布在方&KR0634;道雖形¶
於上下政無間於精粗特於紀録之間足見彌綸¶
之具是以秦漢有掌故之職唐宋有㑹要之書于¶
以著當代之設施于以備將來之考索我國家受¶
<pb:KR4h0081_SBCK_016-13a>¶
命龍朔纉休鴻基發政施仁行葦之忠厚丗積制¶
禮作樂𨵿雎之風化日興紀綱具舉於朝廷統㑹¶
未歸於簡牘欽惟¶
欽天統聖至德誠功大文孝皇帝陛下緫&KR0259;群䇿¶
躬親萬㡬思　祖宗創業之艱難與天地同功於¶
經緯必有鋪張以揭皦日必有述作以藏名山爰¶
命文臣體㑹要之遺意徧𠡠官寺發掌故之舊章¶
倣周禮之六官作　皇朝之大典臣某叨承㫖喻¶
俾綜纂修物有象而事有原質爲本而文爲輔百¶
數十年之治蹟固大畧之僅存千萬億丗之宏規¶
<pb:KR4h0081_SBCK_016-13b>¶
在鴻儒之繼作謹繕冩　皇朝經丗大典八百八¶
十卷目録十二卷公牘一卷纂修通議一卷裝潢¶
成秩隨表以聞伏取進止¶
國朝文𩔖卷第十六¶
<pb:KR4h0081_SBCK_016-14a>¶
