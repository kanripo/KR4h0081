# -*- mode: mandoku-view -*-
#+TITLE: 元文類
#+DATE: 2015-09-23 10:32:48
#+PROPERTY: JUAN 25

¶
<md:KR4h0081_SBCK_025-1a>¶
<pb:KR4h0081_WYG_028-1a>
欽定四庫全書
　元文類卷二十五¶　　　　元　蘇天爵　編
　碑文¶
　　丞相順徳忠獻王碑　　　　　　劉敏中
¶
太傅右丞相贈推誠履正佐運功臣太師開府¶儀同三
司上柱國順徳忠獻王逹拉哈既薨之五¶年皇慶改元
之秋上詔中書故丞相達拉哈弼¶亮三朝功多不可以
不顯其相地盧溝通逵旁勒¶碑焉且詔臣敏中撰文臣
<pb:KR4h0081_WYG_028-1b>
竊惟有國致治難得賢¶為尤難是以古之聖王得一賢
則信任之尊顯之¶使得以盡其能又必褒崇之表異之
示不可忘其<md:KR4h0081_SBCK_025-1b>¶勞若太常之紀盟府之蔵鼎彛之勒麟閣
雲臺之¶像不一而足重得賢之難也我元聖聖相承天
祐¶生賢相臣將臣炳烈相望人才之得於斯為盛若¶夫
懐逺圖而略近功先大綱而後小數藴江海之¶量負山
嶽之重不威而令行不言而人服處難而¶無所惑履變
而不可奪端委雍容而朝廷尊安天¶下受其賜則忠獻
<pb:KR4h0081_WYG_028-2a>
王其人乎上之所以眷眷焉¶不忘而王之所以荷此表
異之渥也宜矣嗚呼聖¶人言君使臣以禮臣事君以忠
于茲焉見之臣謹¶按王諱哈喇哈遜朔方人其族為諤
魯訥氏襲號<md:KR4h0081_SBCK_025-2a>¶達拉哈曽祖考諱竒爾實勒贈推忠佐命宣
力功臣¶太師開府儀同三司上柱國追封順徳王諡忠
武¶祖考諱巴哩察贈協忠翊亮定逺功臣太師開府¶儀
同三司上柱國追封順徳王諡忠毅考諱囊嘉¶特贈宣
忠効節保大功臣太師開府儀同三司上¶柱國追封順
<pb:KR4h0081_WYG_028-2b>
徳王諡忠愍曽祖妣哈喇沁氏祖妣¶旺扎卜妣圖嚕喀
喇氏並封順徳王夫人忠武重¶厚有英才遇¶太祖皇帝
於飛龍見躍之際知可汗將襲之趣告¶帝為備果至我
兵縱擊大破之尋并其衆以功擢<md:KR4h0081_SBCK_025-2b>¶千户賜號達拉哈時
官制惟左右萬户次千户非¶勲戚不與逹拉哈譯言一
國之長帝謂侍臣彼家¶不識天意故來相害是人告我
殆天所使我所為¶自在逹拉哈矣因賜御帳什器及宴
飲樂節如宗¶王儀是後所下郡國由奉聖大同至陜西
<pb:KR4h0081_WYG_028-3a>
西域土¶畨雲南遼東未嘗不從推堅蹂强以死力自効
壬辰¶太宗皇帝略地河南忠武間出太行反擊燕有功¶
㑹病薨子十二人其三忠毅也以勇鋭服衆從¶睿宗皇
帝取汴蔡滅金丙申錫分邑順徳病薨二¶子次為忠愍
果毅有謀以近侍從憲宗皇帝伐<md:KR4h0081_SBCK_025-3a>¶蜀多勞績戊午薨于
軍於是王甫及嵗而識悟異¶凡兒目不視戲稍長善騎
射尤習國書聞儒者談¶輒喜至元壬申¶世祖皇帝納勲
臣後一見異之命襲號逹拉哈長¶宿衛百人夙夜共職
<pb:KR4h0081_WYG_028-3b>
惟謹嘗從獵馬躓傷面上直如¶常帝命醫視眷益重明
年秋九月帝御萬夀山¶王侍賜金段諭曰汝先世勲大
朕且大用汝又明¶年春丁母夫人憂哀毁踰禮是冬十
月帝獵三不¶刺歸語皇太子曰逹拉哈非常人比可善
遇之乙¶亥江左平賜廉欽二州益其邑乙酉拜大宗正
賜<md:KR4h0081_SBCK_025-3b>¶珠衣一襲時郡縣囚盜詐者上宗正決屬當遣使¶決
死囚諸道王重按獄詞小不具悉令覆勘奏決¶者僅六
十人耳尋赦下所活數百人大同民羣鬭¶毆鷹房三人
<pb:KR4h0081_WYG_028-4a>
死近臣以變聞帝怒亟遣王治止坐¶其首鬬者京師有
以偽造褚幣連富民百餘家王¶盡釋之保定諸郡旱民
當輸米京師多以輕資就¶糴有司摭為奸欲没其産賞
告者王得其情皆縱¶去曰舍貴就賤民便事集又何罪
為柄臣擅威福¶益横知王惡已忌之數曲為邀致竟不
一往其家¶僮冒禁殺牛有司莫敢詰王致以法益忌謀
撓王<md:KR4h0081_SBCK_025-4a>¶以多事奏請江南囚亦隸大宗正莅決王曰彼間¶
民敎令未孚若一切繩之恐生亂帝是之而止辛¶夘帝
<pb:KR4h0081_WYG_028-4b>
念湖廣失治欲遣近臣往莫宜王臺臣奏逹¶拉哈在宗
正決獄平即去恐難其人帝曰彼地朕¶嘗駐蹕治非斯
人不可王遂行隨賜以玉帶授榮¶祿大夫湖廣省平章
政事湖廣南瞰交趾占城西¶掖蜀西南接南詔東連吳
㑹境壤且萬里而八畨¶兩江蠻獠布溪峒間虺蛇起伏
跳踉小戾則相讐¶殺攻剽無時故治視他省劇甚王至
審利病度先¶後簡僚佐撫兵民威行徳流善遂頑革錢
粟刑獄<md:KR4h0081_SBCK_025-4b>¶井井有條自宋時有巨盜嘯黨出没湖湘殆二
<pb:KR4h0081_WYG_028-5a>
十¶年不可制王選士付以方畧悉擒誅之江州隸江¶西
省有猾民餌官府恣虐凡剽船江中羣盜皆與¶為根穴
交通王知狀徑縛以來百救莫施卒寘於¶死逺近震悚
俄置行樞密院兵民政分勢不相營¶姦冦伺發溪峒以閧
壬辰王入覲列其不便罷之¶帝問王人言廉訪官反撓
吏治朕已令視之卿謂¶若何王曰憲司職糾姦弊貪吏
所疾妄為謗耳¶帝以為然及還邊將征交趾出其境王
戒曰無擾我¶民有奪民魚菜者杖其千夫長一軍肅然
<pb:KR4h0081_WYG_028-5b>
乃上奏<md:KR4h0081_SBCK_025-5a>¶曰往年逺征無功民瘡痏未蘇乃復有事非國
善¶謀也又發湖湘富民屯田廣西為圖交趾計王以¶徙
民瘴鄉事固難成必且怨叛遣使密奏吏抱券¶請署不
答俄使還報罷民大悦已而廣西元帥府¶請募南丹户
五千屯田襟要謂士不死瘴癘饋餉¶有餘蓄實空荒之
地為邕管之蔽制諸蠻控交趾¶其利有六王喜與之牛
種農器置長統焉聞諸朝¶到于今便之湖廣舊無夏稅
柄臣援唐宋末世為¶徴王曰衰弊之政聖朝可行邪竟
<pb:KR4h0081_WYG_028-6a>
奏罷常澧辰等¶州大水漂民廬多死者王亟發廩為之
賑慰凡災<md:KR4h0081_SBCK_025-5b>¶皆如之甲午春正月世皇登遐王謹斥候戒
不¶虞境内寧肅大徳戊戌九月朝成宗皇帝于上¶都帝
嘉其績授光祿大夫左丞相行省江浙視政¶凡七日綱
舉七十餘事民風吏習翕然為變入為¶中書左丞相加
銀青榮祿大夫杭之耆庶伏地攀¶泣馬不得前王既當
鈞軸益以天下自任每退食¶延見四方賔使訪以物情
得失吏治否臧人材顯¶晦年榖豐歉采可行行之凡論
<pb:KR4h0081_WYG_028-6b>
議先以國典參以¶古制揆以時宜必當而後已其可否
事猶元化之¶運順無留滯惟不言利不喜變更一以節
用愛民<md:KR4h0081_SBCK_025-6a>¶重名爵為務京師先未有孔子廟而國學寄他
署¶王喟曰首善之地風化攸出不可怠乃奏營廟學¶嘗
躬為臨視既成朝野瞻聳選名儒為學官奏遣¶近臣子
弟入學而四方來學者益衆又郊禮乆未¶遑王總羣議
奏行之辛丑同列以或者議倡言¶世祖皇帝以神武開
一統功葢萬世陛下未有¶伐國拓地之舉以彰休烈西
<pb:KR4h0081_WYG_028-7a>
南夷八百婦國弗率¶可命將往征王謂山嶠小夷去中
國遼絶第可善¶諭向化茍將非其人未見所利弗聴竟
奏發湖廣¶兵二萬人丁壯役餽輓數十萬將失紀律果
無功<md:KR4h0081_SBCK_025-6b>¶而還諸蠻要擊飢疫相仍比至將士存者纔十一¶
二㑹赦有司議釋將罪王曰徼名首釁陷失士馬¶非常
罪比不誅無以謝天下奏誅之癸夘秋拜中¶書右丞相
加金紫光祿大夫王常言治道先守令¶至是選掄益詳
時號得人定官吏贓罪十二章及¶丁憂婚娉盜賊等制
<pb:KR4h0081_WYG_028-7b>
禁獻户及山澤之利每嵗春¶大駕幸上都王必留守其
重可知已時帝疾連嵗¶權移中闈羣邪交扇勢焰翕忽
王以身維之姦不¶得逞事以無撓丙午加開府儀同三
司監脩國史¶直僚屬奏脩三朝皇后及宗室功臣傳冬
十有一<md:KR4h0081_SBCK_025-7a>¶月帝弗豫王入侍醫藥出總宿衛且理幾務諸
藩¶王欲入侍疾王拒之丁未春正月宸御晚駕時¶武宗
皇帝撫兵居北王封府庫稱疾卧闕下理幾¶務如故中
闈以姦臣謀絶北道驛欲行祔廟禮王格¶其事密記授
<pb:KR4h0081_WYG_028-8a>
使間走踰兩驛始得傳馳報武宗¶諸懐詐者數欲害王
王不為動内外懔懔視王以¶安㑹今上皇帝皇太后至
自懐姦臣希中㫖¶謀為不軌三月王賛今上皇太后擒
滅其黨發¶使迎武宗四月今上皇太后如上都王繼往¶
五月武宗即大位加太保開府儀同三司錄軍<md:KR4h0081_SBCK_025-7b>¶國重事
中書右丞相監脩國史賜以憲廟所御¶白貂裘寶帶未
幾加太傅賜第見其子托歡近侍¶和琳控北邊始置宣
慰時諸部落降者百餘萬口¶乃罷宣慰詔王以太傅為
<pb:KR4h0081_WYG_028-8b>
左丞相行省事賜楮幣¶十五萬緡黄金贏十二鎰白金
二千五百兩帛四¶百端乳馬六十疋皇太后賜楮幣五
萬緡帛二¶百端至和琳獲盜米商衣者即斬以徇攘竊
屏息¶行旅為便分遣使發廩賑降口復奏請錢七千三¶
百萬緡帛稱是易牛羊給之又給網數千令取魚¶食逺
者厄大雪金山命諸部置傳車相去各三百<md:KR4h0081_SBCK_025-8a>¶里凡十傳
餽米數萬石牛羊稱之又度地立兩倉¶積米以待來者
全活不可勝紀有飢乏不能達和¶琳往往以其男女弟
<pb:KR4h0081_WYG_028-9a>
姪易米以活皆贖歸之和琳¶嵗糴軍餉恒數十萬主吏
視利繆出納囊橐滋弊¶乆矣立法以遏其源稱海屯田
廢弛重為經理嵗¶得米二十餘萬斛益購工治器擇軍
中曉耕稼者¶雜教部落又浚古渠溉田數千頃穀以恒
賤邊政¶大治至大改元戊申帝賜大帳如親王制諸藩¶
禀命戎事則以宴之仍賜酒米百斛皇太后¶今上咸有
賜焉天下傾耳以俟復召是冬十一月<md:KR4h0081_SBCK_025-8b>¶遘疾召其屬曰
吾不起矣不得報國矣汝曹各自¶勉此間金穀勿貽朝
<pb:KR4h0081_WYG_028-9b>
廷慮其屬以聞帝驚愕命¶醫偕其子托歡行以閏月某
日薨于和琳所居之¶正寢春秋五十又二天雨木氷連
日帝大傷悼¶遣近臣慰諭其子賜賻錢五萬緡今上賻
錢二¶萬五千緡勑大興尹買葬地昌平陽山南之原曰
使¶天下後世知吾賢相耳乃胥議為石塚柩至以是¶月
二十有九日葬焉近而朝著逺而士民以及四¶方慟哭
流涕嗟悼懐慕及奠于冢者無有已也明¶年已酉八月
有封諡之命先配舒爾圖氏繼室扎拉<md:KR4h0081_SBCK_025-9a>¶爾氏扎拉氏扎拉
<pb:KR4h0081_WYG_028-10a>
爾氏拉哩氏並追封順徳王夫¶人一子即托歡由近侍
為太子賔客今上御極¶遷御史中丞進大夫官榮祿大
夫襲號逹拉哈博¶貫經史特立正言得風憲體皇慶改
元壬子制加¶王曽祖考而下三世爵諡大夫之母旺扎卜
氏封順¶徳太夫人王為人神宇靖偉簡重寡言不見喜
愠¶望之儼然知其為公輔器其在宗正也從¶世皇北巡
平宗王亂初入叛境王率三百騎猝與¶敵遇徐整騎突
出敵背連彀矢殪數人敵披靡遁¶帝壯之其在中書也引
<pb:KR4h0081_WYG_028-10b>
儒生討論墳典至堯舜禹<md:KR4h0081_SBCK_025-9b>¶湯文武之為君臯陶稷契伊
傅周召之為臣歎曰¶人生不知書可乎乃館士教其子
學由是而觀王¶之文武志略本乎天性奮身逢時發於
至誠故其¶事業之見于世剛明正大巋巍煒煜如此嗚
呼古¶所謂大臣者王為無愧矣臣既述其事乃繫之以¶
詩曰¶漢有文成難制將變元有忠武患去未見掖聖承¶
天偉績共貫忠武有孫維王忠獻維嶽降靈維王¶以生
雲風類從近列以升穆穆¶世皇羣材權衡孰大予任王
<pb:KR4h0081_WYG_028-11a>
予是稱利器所施宗<md:KR4h0081_SBCK_025-10a>¶正焉始挺然鶚立獄平政理朝有
巨姦王不以齒¶有媚不答姦氣為褫帝念湖廣控馭匪
宜陟之鼎¶司曰汝往釐霜肅露濡化行若馳島蠻海夷
悦服¶熙熙移杭未旬入總大政民有怙恃事有龜鏡惡¶
者自懲善者相慶百度亹亹咸統于正成宗上¶仙囘邪
譸張勢狹中闈搆謀非常王翊潜龍寘彼¶斧斨伊霍之
重賴其胥匡武皇嘉之康錫三接¶朔方往撫有聞赫赫
一夕隕星山圯棟折遄歸之¶望竟莫爾愜天子曰嘻斯
<pb:KR4h0081_WYG_028-11b>
何人斯何紓予思其¶碑而辭大書深刻九逵是向尚千
萬年監此良相<md:KR4h0081_SBCK_025-10b>¶　　駙馬昌王世徳碑　　　　　　　張士觀¶
至治元年十二月癸亥制贈駙馬昌王阿實克高祖¶巴圖
為推忠宣力佐命開國功臣太師開府儀同¶三司駙馬
都尉上柱國追封昌王諡忠武髙祖妣¶公主托摩倫公
主果真並追封昌國大長公主曽¶祖索隆噶宣忠保大
翊運開國功臣太師開府儀¶同三司駙馬都尉上柱國
<pb:KR4h0081_WYG_028-12a>
追封昌王諡忠定曽祖¶妣公主布爾噶追封昌國大長
公主祖扎古喇陳¶推誠靖逺佐運賛治功臣太師開府
儀同三司駙¶馬都尉上柱國追封昌王諡忠靖祖妣公
主伊蘇<md:KR4h0081_SBCK_025-11a>¶丹追封昌國大長公主父和琳効忠保徳輔運
佐¶理功臣太師開府儀同三司駙馬都尉上柱國追¶封
昌王諡忠宣妣公主巴雅爾公主布哷齊並進¶封昌國
大長公主公主伊勒噶雅追封皇姑昌國¶大長公主既
頒䘏典又詔翰林文諸石臣士觀祗¶奉明詔按世系王
<pb:KR4h0081_WYG_028-12b>
族為伊竒哩氏以小字阿實克行¶忠武蚤逢興運從¶太祖
皇帝起朔方同諸豪傑飲水于黒河要結盟¶誓經啟疆
宇初太祖遣使四方詢訪人情至忠¶武所時忠武止畜
一牝羊烹其羊迎勞使者又以<md:KR4h0081_SBCK_025-11b>¶使者馬瘠易以已之良
馬使囘併烹牝羊餞之使¶者復命具以忠武誠款對上
嘉之遂以皇妹托¶摩倫公主下嫁實生忠定托摩倫公
主殁繼尚皇¶女果戩公主嘗從征奈曼翊衛左右未始
少離¶上閔其勞以所獲户民多賜其部我師既破長城
<pb:KR4h0081_WYG_028-13a>
右遣國王穆呼哩經畧北京左遣忠武規取阿布¶哈伊
瑪噶等城所得漢民即賜忠武且諭㫖曰諸¶部各遣子
弟入侍時和囉羅岱哈爾巴岱違㫖命¶忠武提兵千人
誅之以令衆復以所隸百姓賜之¶迨上征河西扈蹕戎
行備著勤勞師未旋鼎湖上<md:KR4h0081_SBCK_025-12a>¶仙甫旬日忠武亦卒太宗
震悼不已曰巴圖事¶我皇考宣力良多今已云亡送還
本土遂葬於¶竒徹勒仍禁其地三年如國家制忠定繼
起擢為¶萬户尚宗女布爾噶公主總戎南征攻嘉州破
<pb:KR4h0081_WYG_028-13b>
之¶師還卒於道忠靖從定宗皇帝討平萬努有功¶尚宗
女伊遜展公主忠宣先尚憲宗女巴雅爾¶公主以錫里
濟叛屢著戰功繼尚宗女布哷齊公¶主征納新扈從乗
輿忠勤備至世祖憐之賜名¶巴圖爾巴圖爾譯云驍勇也維
伊竒哩氏世篤忠貞積¶慶流祉至王益大王生資英果
年十五已能從征<md:KR4h0081_SBCK_025-12b>¶納新躬履行陣至今不懈却敵奏功
者屢矣是以¶尚宗女薩里達實公主嵗辛丑與都勒斡戰
射中其¶足敗之成宗錄其功以皇女伊埒噶雅公主下
<pb:KR4h0081_WYG_028-14a>
嫁是生今上皇后及晉王妃額琳沁巴勒繼尚¶憲宗女
孫滿達公主武宗即位襲為萬户賞賚¶優渥頒金印封
昌王仍置王府迨仁宗朝賜文¶豹及海東青白鶻嵗以
為常今上即位賜楮幣¶一萬定西馬及七寶帶各一太
皇太后繼賜楮¶幣萬定子七人曰實喇和托尚宗王瑪
納濟女額¶琳沁公主薩里達實公主出也曰嘉勒燦巴拉
曰喇<md:KR4h0081_SBCK_025-13a>¶特納實哩滿達公主出也曰塔爾海曰潤諾多爾濟¶
嘉勒燦多爾濟臣竊惟繇漢以來言世家者必曰袁¶氏之四
<pb:KR4h0081_WYG_028-14b>
世五公髙密之重侯累將載在方策以為¶美談王家繇
髙曽以來載徳象賢忠事我朝至於¶奕世封王一門尚
主國家所以崇徳報功斯亦至¶矣其寵貴視袁氏鄧氏
宜無少讓而隆名偉績則¶又過之以之銘鍾鼎書竹帛
其誰曰不然臣士觀¶謹再拜稽首而獻銘曰¶
於皇聖元受命于天羣雄入彀載造坤乾忠武崛¶起儷
景同飜翼佐王烈執鋭被堅矯矯忠定奮其<md:KR4h0081_SBCK_025-13b>¶才賢光依
日月躬屬櫜鞬四征弗庭所向無前在¶定宗世孽豎擾
<pb:KR4h0081_WYG_028-15a>
邊乃命忠靖扈蹕周旋與謀帷幄¶奏捷戎軒忠宣繼之
不懈益䖍却敵伐戎智勇兼¶全篤生昌王于蕃于宣靖
氣沙漠忠力益殫惟¶帝念勞追䘏其先何以寵之國姻
世聨何以貴之王¶爵世延詔紀金石誓肩河山特以表
忠千載永傳¶
　　曹南王世徳碑　　　　　　　　虞　集¶
中書右丞相臣某等言陛下入正大統道汴梁¶命山東
河北蒙古軍都萬户府都萬户伊蘓岱爾¶以其兵從至
<pb:KR4h0081_WYG_028-15b>
京師以功拜河南等處行中書平章<md:KR4h0081_SBCK_025-14a>¶政事於法官一品
當贈三代官封伊蘓岱爾曽大¶父博碩大父伊爾根父
阿勒哈嘗為大將戰功多¶又多死王事軍中宜追封以
第一等爵制曰可有¶司以詔書議贈所當得官按地定
封於是故贈定¶威佐運功臣榮祿大夫司徒上柱國曹
國公諡忠¶定博碩加贈定威佐運功臣光祿大夫司徒
上柱¶國追封曹南王諡如故故䝉古漢軍都元帥贈宣¶
忠靖逺功臣光祿大夫中書右丞相上柱國曹國¶公伊
<pb:KR4h0081_WYG_028-16a>
爾根加贈宣忠靖逺佐運功臣金紫光祿大¶夫中書右
丞相上柱國追封曹南王仍諡桓毅故<md:KR4h0081_SBCK_025-14b>¶光祿大夫中書
左丞相贈協謀佐理功臣太師開¶府儀同三司上柱國
曹國公諡武定阿勒哈加贈¶竭誠宣力定逺佐運功臣
太師開府儀同三司上¶柱國追封曹南王改諡忠宣曽
祖母塔布祖母黙¶埒母托端庫庫楞皆先封曹國夫人
改封曹南王¶夫人制下有勑國史臣集其以曹南王世
家行事¶嵗月著文於碑臣受詔謹按博碩蒙古扎拉爾
<pb:KR4h0081_WYG_028-16b>
台氏¶太祖皇帝初起朔方豪傑之士雲起響應而從之¶
為之腹心爪牙者必皆有深智逺識有勇而善謀¶是以
東征西伐無不如志以成萬世之業者天為<md:KR4h0081_SBCK_025-15a>¶之生才而
聖神善用之故也博碩自其幼年已在¶宿衛為和爾齊
和爾齊者服御弓矢常侍左右者¶又為博囉齊博囉齊
者親烹飪以奉上飲食者也¶葢非篤慎强敏見知而親
信任使者不得預是以¶屬車所向無不在行數以徇戰
畧地著功受賞¶太宗皇帝即位仍以其職從征行隴北
<pb:KR4h0081_WYG_028-17a>
陜西之役¶攻城壁取郡縣率先戰士竟死之伊爾根繼
為和¶爾齊博囉齊膺其父之職也以太宗之命事岳¶里
吉太子為畨衛之長嵗乙未庫春呼圖克太子¶出師伐
金遂侵宋有㫖出從戰戰有功拜萬户方<md:KR4h0081_SBCK_025-15b>¶是時察罕以
太祖所拔重臣為大將位望崇甚¶而伊爾根以天下馬
步禁軍都元帥為察罕之副¶總領諸翼䝉古漢軍馬統
領屯戍大軍南面之征¶最為重兵矣於是取陜西掠河
東踐河南嵗乙夘¶𢷬光夀大師察罕殁憲宗皇帝命伊
<pb:KR4h0081_WYG_028-17b>
爾根代之¶拜諸翼軍馬都元帥統大軍攻淮東西諸城
嵗戊¶午帥師至揚州數出戰遂以戰死阿勒哈以諸翼¶
䝉古軍馬都元帥統其父之軍從世祖皇帝南¶伐宋憲
宗崩世祖北還即皇帝位從至穆爾¶布延布拉克地阿
里布格阿勒達爾琿塔哈興兵<md:KR4h0081_SBCK_025-16a>¶為亂不受詔命討之阿
勒哈以其所部䝉古軍擊¶之北至實黙圖之地遂追之
至河西功成而還中¶統建元之嵗賞功賜黄金五十兩
二年濟南帥李¶璮以山東反大發兵討之阿勒哈總其
<pb:KR4h0081_WYG_028-18a>
衆次老倉¶口以進戰明年濟南破璮誅山東平師還又
明年¶賞功賜黄金虎符一銀印一以舊官將其軍至元¶
初大軍伐宋五年師圍襄樊力戰數有功十一年¶取宋
大軍渡江阿勒哈以其師取鄂州泝江陵下¶至京口所
至郡縣降其軍慰撫其民人明年拜昭¶毅大將軍統其
師發建康道溧水溧陽指獨松闗<md:KR4h0081_SBCK_025-16b>¶抵杭州上方道與宋
將吳某等戰斬之斬首七千¶級又與宋將祝亮戰擒亮
并其裨校七十二人斬¶首三千餘級又與宋兵戰斬首
<pb:KR4h0081_WYG_028-18b>
七千餘級又斬逐¶其援兵退走數十里宋將奉使吳某
都統丁某總¶制趙某來迎戰敗之斬首三千級擒總制
谷某又¶擒宋將張八及其裨校斬首二千級六月即軍
中¶拜中奉大夫行中書省參知政事是年宋亡明年¶丞
相巴延以宋主入覲九月阿勒哈帥師東渡浙¶取越明
台温衢婺處及閩中諸郡追宋宗室秀王¶某道數戰皆
敗之降其運使趙某提刑趙某五百<md:KR4h0081_SBCK_025-17a>¶餘人至福州與宋
軍轉戰四十餘里斬步帥觀察¶使李世達等於陣殱其
<pb:KR4h0081_WYG_028-19a>
軍獲秀王及其家屬將吏¶百八十餘人降其部曲淮卒
三千人於是江南悉¶平十二月有詔以中奉大夫中書
參知政事授金¶虎符行江東宣慰使郡縣新附民心未
安威信所¶孚莫不悦服十四年入覲上嘉其功進拜資
善¶大夫中書左¶丞仍留宣慰江東十八年入覲¶方是時
海内悉已平定舟車所至莫不服從而日¶本蕞爾海島
之間彌固自保有司以攻為言<md:KR4h0081_SBCK_025-17b>¶天子從之迺賜玉帶弓
矢命為中書左丞相行省¶事統䝉古諸翼軍馬四十餘
<pb:KR4h0081_WYG_028-19b>
萬往征之師次明州¶且渡海矣殁焉既殁而子伊蘓岱
爾幼貝降伊蘓¶岱爾之兄也襲世職為萬户總其軍後
以功僉書¶江淮行樞密院事進拜江浙行省右丞福建
行省¶右丞河南行省平章政事仍領其先世萬户軍馬¶
既歿伊蘓岱爾以元貞元年世其職受昭勇大將¶軍左
手蒙古軍萬户延祐三年覃恩加昭毅大將¶軍泰定三
年進昭武大將軍皆以萬户總其軍如¶故後二年今上
皇帝南還京師將有大正於天<md:KR4h0081_SBCK_025-18a>¶下道過汴梁今太保巴
<pb:KR4h0081_WYG_028-20a>
延公方鎮汴省八月庚子¶召伊蘓岱爾帥其兵以行乙
已兵大集士卒感激¶赴義車馬器械精備勇氣自倍丁
未命為本省參¶知政事師行庚戌進平章政事仍兼山
東河北䝉¶古軍都萬户府都萬户九月庚申同知樞密
院事¶仍兼都萬户壬申皇帝即位大明殿建元天厯¶明
日拜知樞密院事授以樞密院印仍領其萬户¶事甲戌
圖們岱爾自遼東引兵冦通州令伊蘓岱¶爾帥諸翼軍
馬出禦之丙子王禪等之兵軍於北¶皇后店伊蘓岱爾
<pb:KR4h0081_WYG_028-20b>
移兵合擊敗之已夘哈喇齊昆<md:KR4h0081_SBCK_025-18b>¶都特穆爾敖拉特穆爾
之兵軍昌平縣東白浮村¶帥師合擊敗之壬午實保齊
大都之兵軍於昌平¶縣東北又帥師合擊敗之凡來冦
之兵悉已敗衂¶總兵者或執或敗走北面悉平癸未太
師右丞相¶㑹諸將於龍虎臺下奏凱於朝有勑命伊蘓
岱爾¶守居庸之北闗壘石以為固十月已亥拜榮祿大¶
夫知樞密院事依前兼管都府事統領諸翼蒙古¶軍馬
使出師禦冦兵之西入者師次廣平磁州之¶武安縣敗
<pb:KR4h0081_WYG_028-21a>
獲總兵者額森特穆爾等而西南諸郡¶以次告平庚子
召還十一月丁亥樞密院奉勑散<md:KR4h0081_SBCK_025-19a>¶諸軍行院官還京師
明年二月以舊官復拜山東¶河北蒙古軍都萬户府都
萬户五月上之上都¶伊蘓岱爾仍帥其所統兵從十月
癸夘皇帝若¶曰伊蘓岱爾屬櫜鞬以備干城恪恭職事
朕用嘉¶之其以為河南行中書省平章政事十一月丙
寅¶以所統兵置大都督府命兼山東河北蒙古軍大¶都
督䄮從二品刻銀印賜之己巳有封贈之命嗚¶呼上之
<pb:KR4h0081_WYG_028-21b>
所以待功臣將帥寵錫榮耀不亦甚乎¶臣嘗聞之自昔
國家所貴有勲舊之臣者以其君¶臣之契深宗社之事
諗逆順向背之道素定于見<md:KR4h0081_SBCK_025-19b>¶聞而愛敬之誠自有不能
已者故其得備戎行氣¶決志憤以能成功也世祖皇帝
既定海内以蒙¶古一軍留鎮河上與民雜耕横亘中原
故將委忠¶君於國人備非常於他日其所以為子孫計者
深¶且逺矣今上皇帝以天縱之資厯造昩之乆奮¶名義
以致討夙逆應天人而歸履大位固厯數之¶所在也若
<pb:KR4h0081_WYG_028-22a>
曹南王家自開基以來已入備禁衛出¶死行陣者三世
矣今平章以其世守之舊兵奉中¶興之大業以致真王
之封食所居之邑聲振大藩¶受軍民之寄福祿方未艾
也嗚呼偉哉敢再拜稽<md:KR4h0081_SBCK_025-20a>¶首而為之銘詩曰¶昔在太祖受
命自天聖子神孫師武用宣¶世祖赫赫一是萬國虎臣
孔多貴有世績忠定之¶興承國肇基乃執干戈乃奉鼎
彞不寧方來先後¶奔奏盡瘁殞身以昌厥後有竭桓毅
益信以崇¶帝討王誅無往不從金氣既衰宋亦就䠞兼
<pb:KR4h0081_WYG_028-22b>
弱攻昧¶我帥我督截彼淮浦其流湯湯蹀血以終厲我
國¶殤克繼父祖忠宣之武天錫之功世皇是輔肅¶肅南
征絶江𢷬城左纛振旅馳追不庭世皇御¶天於鑠如日
式圍不遺聲教迺訖于時出師有専<md:KR4h0081_SBCK_025-20b>¶有分江漢之間忠
宣所軍䝉衝載兵遡江薄海列¶郡風靡有順無悔旋指
江東進師合攻闗柵兒嬉¶孰當吾鋒斬將連營覆卒盈
野乃㑹元戎于城之¶下孌孌孱嫠解璽入朝掠其餘疆
曽不崇朝既定¶甌越成功來告命以相臣持節東道治
<pb:KR4h0081_WYG_028-23a>
以嵗成位¶以序升入覲天子龍光是承天子曰嘻蠢彼¶
海裔爾相予佐帥士以濟臨涯揚舲海若弭靈天¶不憗
遺亟霣將星忠宣所統國人之勇留戍羅絡¶齊魯梁宋
鼓旗閒閒武帳在中既世其官又世其¶功今我聖皇中
興以正錫鑾在塗萬騎前乗誰<md:KR4h0081_SBCK_025-21a>¶其將之不二之臣彼壘
於郊摧之為塵聖皇賞¶功寶玉鷹馬還長其鎮為國召
虎頟頟爾軍何以¶表之爾建大府都督之旗爾家于曹
有桑有土昔¶公今王三世之祐豐碑列功備書三王咨
<pb:KR4h0081_WYG_028-23b>
爾多士¶勤忠勿忘¶
　
　
　
　
　
　
　元文類巻二十五
