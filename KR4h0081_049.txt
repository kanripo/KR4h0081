# -*- mode: mandoku-view -*-
#+TITLE: 元文類
#+DATE: 2015-09-23 10:32:51
#+PROPERTY: JUAN 49

¶
<md:KR4h0081_SBCK_049-1a>¶
<pb:KR4h0081_WYG_052-1a>
欽定四庫全書
　元文類巻四十九¶　　　　　元　蘇天爵　編
　行狀¶
　　中書左丞李忠宣公行狀　　　　　姚　

燧¶
公諱德輝字仲實世居通之潞縣曽祖某祖全再¶世不
仕考朴尚書吏部主事妣宗夫人三子長德¶英德芬季
公吏部君生三十九年且卒指公謂宗¶夫人曰吾為吏
治獄不任悍鷙刻削人蒙吾力脱¶罪罟齒平民者衆天
<pb:KR4h0081_WYG_052-1b>
或報施善人是兒其大吾門¶者勿憂貧且賤公方五歲
哭之如成人家纔儲五¶升菽夫人舂蓬稗為糧芼藜莧
為葅活之荒歲既<md:KR4h0081_SBCK_049-1b>¶就外傅嗜讀書束於貧無以自資輟
業年十六監酒¶豐州禄食充足㫖甘有餘則市筆札錄書
夜誦不¶休夫人以過耽苦慮傷其孱薄也為滅燭止之
已¶乃厭糟麴歎曰志士顧安此也耶仕不足以匡君¶福
民隱不足以驩親善身兩大之間人壽㡬何烏¶可無或
有聞死同腐草木也絶少年輩不游處其¶所親與率一
<pb:KR4h0081_WYG_052-2a>
時名公碩儒嵗丁未用故太傅劉文¶貞公秉忠薦徴至
濳藩俾侍今皇太子講讀薦¶故翰林侍讀學士竇黙故
宣撫司參議智迂賢皆¶就徴癸丑先朝封周親割京兆
𨽻潛藩擇廷臣可<md:KR4h0081_SBCK_049-2a>¶理賦者使調軍食實出公從宜使辟
故眞州總管¶高逸民自佐時汪忠烈公始宿兵利州扼
四川衿¶喉規進取數萬之師仰哺於公乃募民入粟綿
竹¶散幣集之或給鹽劵使歸京兆受直陸輓興元水¶漕
嘉陵一年而錢粟充棟於軍中宋臣余玠議棄¶平土即
<pb:KR4h0081_WYG_052-2b>
雲頂運山大獲得漢白帝釣魚青㞐苦竹¶築壘移成都
蓬閬洋䕫合順慶隆慶八府州治其¶上號為八柱不戰
而自守矣蹙蜀之本實張於斯¶丁巳深峻用事臣大集
關西河南諸臣入計局以¶中嘗為潛藩用者文致多方
於公獨無絲髪得己<md:KR4h0081_SBCK_049-2b>¶未從南征至鄢留後行營庚申以
為南京經畧使¶再月又以為北京宣慰使其年¶皇帝即
位中統改元五月又以為燕京宣撫使燕¶多劇賊造私
幣雜眞行民間隂結死友相誓復仇¶怨殺人公悉捕誅
<pb:KR4h0081_WYG_052-3a>
之雖中書開府在燕令行禁止¶多不上白由是忤時相
意以誣去位從北征還守¶北山諸關三年惡己相反誅
以為山西宣慰使罪¶權勢之籍民為奴免而良者將千
人至元改元罷¶宣慰司授公嘉議大夫太原路總管兼
府尹至是¶潛藩故臣相無有出為二千石吏者上以太
原難<md:KR4h0081_SBCK_049-3a>¶治故留居此㑹我先左丞公當分省遷調山西河¶
東世職守令即遣諭㫖公拜稽首曰陛下以臣堪¶一縣
俾為令臣烏乎可擇况以千里寄治非材大¶懼任使不
<pb:KR4h0081_WYG_052-3b>
稱以傷陛下之明敢薄之耶自爾愈益¶勤勵崇學校以
明人倫表孝節以善風俗逐姦贓¶以剔民賊裁婚葬俾
師簡儉敦耕桑以富生理之¶出立社倉以虞水旱之歉
一權度以絶欺詐之攘¶嚴鼔柝以警竒衺之覬凡可與
民漸摩仁義者無¶弛不張嘉禾瑞麥六出其境滿秩左
部差功最天¶下右部考過惟草竊盜不獲一人五年徵
入為右<md:KR4h0081_SBCK_049-3b>¶三部尚書人有由訟財而失其兄子者公曰何
疑¶焉叔殺之也深竟其獄公所信厚及權貴言可撼¶公
<pb:KR4h0081_WYG_052-4a>
者莫不請求保為衣冠之族無有是也皆漫不¶為應懸
己俸為賞購之其家人果上變告情狀呈¶露言者慙服
叔竟以是病死俄轉戸部尚書事無¶大小必決之一日
書判煩勞指為之蠒七年㑹¶上以蝗旱為憂俾錄山西
河東囚行至懐仁民有魏¶氏發得木偶持告其妻挾左
道厭勝謀殺己經數¶獄服詞皆具自以為不寃公燭其
誣召鞫其妾榜¶掠一加服不移晷葢妬其女君謂獨陷
以是罪可<md:KR4h0081_SBCK_049-4a>¶以殺之也即直其妻而杖其夫之溺愛受欺
<pb:KR4h0081_WYG_052-4b>
當妾¶罪死觀者神之或咨賞泣下八年授中奉大夫參¶
知北京行尚書省事九年罷尚書省以故官參知¶北京
行中書省事京南徒水歲泛溢至城下為患¶公築堤捍
之皇子安西王有土關中之明年當十¶一年奏求公輔
己以故官改安西王相至則視瀕¶涇營牧故地可得數
千頃起廬舍疏溝澮其中假¶牛種田具賦予貧民二千
家屯田最一歲入得粟¶麥石十萬芻槀束百萬公是來
也貧不能從妻子¶留之京師事或上聞賜錢二千緡遣
<pb:KR4h0081_WYG_052-5a>
之明年詔以<md:KR4h0081_SBCK_049-4b>¶王相撫蜀其年重慶猶城守東西川各開樞
府合¶兵數萬人圍之公至成都兩府爭遣使咨受兵食¶
方畧公危語動之曰宋今既亡重慶以巨擘之地¶不降
何歸政以公輩利其剽殺不得有子女懼而¶來耳不然
他日兵未嘗戰及招討畢某偕中使奉¶璽書來赦最宜
正言明告嚴備止攻以須其至反¶購得軍吏杖之為偽
得罪懐之入降水陸之師雷¶鼓繼進實堅其不下也中
使不喻詐計竟以不奉¶明詔反命如是者皆公輩玩冦
<pb:KR4h0081_WYG_052-5b>
疆場心迹之著白¶者况復軍政不一相訾紛紛朝夕敗
矣豈能必成<md:KR4h0081_SBCK_049-5a>¶功為哉兩府多致金帛子女為謝曰戎捷
與人法¶令所不禁也公讓不受出未至秦瀘州畔而重
慶¶圍果潰再退守瀘州十三年秋也明年詔以巴哈¶與
公代為西川副樞公兼王相大軍既發公留成¶都供億
食纔支半月賦粟繼之官船不足括商民¶船千艘日夜
督運其年復瀘州十五年重慶之圍¶再合踰月即下紹
興南平䕫施思播諸山壁水柵¶隨之皆下而東樞府猶
<pb:KR4h0081_WYG_052-6a>
故將也懲前與西川相觀¶望致敗惡相屬願獨軍圍合
州初公撫蜀徑東川¶歸以為重慶帥閫受圍必徴諸屬
州兵盡鋭拒守<md:KR4h0081_SBCK_049-5b>¶合州宜虚誠使諜人持書曉之兵隨其
後亦制合¶一竒也即出合俘繋順慶獄者縱之使歸語
州將¶張珏以天子威德遠著宋室淪亡三宮皆北又頌¶
聖量含宏錄功忘過能早自歸必取將相與夏呂¶比又
為書反覆禮義禍福譬解其言以為均為臣¶也不親於
其子孫合之為州不大於宋之天下子¶孫舉天下而歸
<pb:KR4h0081_WYG_052-6b>
我其臣顧偃然負阻窮山而曰我¶忠於所事不亦甚惑
乎昔也此州人不自為謀求¶去就者以國有主寜死不
欲身被不義之名故爾¶得制其死命主今亡猶欲以是
行之則戯下以盜<md:KR4h0081_SBCK_049-6a>¶賊遇君竊若首以徼福一旦不難也
其説累數千¶百言又約書言為檄刋木於山浮板於江
珏未及¶報而公還王邸至是合遣李興張郃十二人者
詗¶事成都皆獲之當斬復為書縱歸使喻其將王立¶其
言如喻珏者而益剴切興至立亦計夙與東府¶有深怨懼誅
<pb:KR4h0081_WYG_052-7a>
復遣興等導帥楊獬懐蠟書間至成¶都降公從兵纔數
百人赴之東府害其來爭有言¶前嵗公為書招珏誠亦
極矣竟不見寤無功而還¶今立珏牙校也習狙詐不信
人特以計致公來使¶與吾爭垂成之功延命晷刻耳未
必定降即降公冒吾<md:KR4h0081_SBCK_049-6b>¶功而來受何物視我必不汝進公
曰前嵗合以重¶慶存故力可以同惡今也孤絶窮而來
歸亦其勢¶然吾非攘若功者誠懼汝憤其後服誣以嘗
抗蹕¶先朝利其剽奪快心於屠城也吾為國活此民豈
<pb:KR4h0081_WYG_052-7b>
計汝嫌怒為哉即單舸濟江薄城下呼立出降安¶集其
民而罷置其吏立徳之輿金玉飾少艾為謝¶公曰若以
吾為是來耶吾無事乎此其持往餽之¶東府合人自立
而下家繪事之川蜀平復以王相¶還邸是年王薨公感
其受知深而悼夫棄國之蚤¶也哭之㡬不能生十七年
詔公與南省參政程某<md:KR4h0081_SBCK_049-7a>¶即其地聽思播湖南所訟鎮逺
王平田㑹西南夷¶羅氏鬼國叛别詔雲南湖南四川合
兵三萬人誅¶之前茅及境矣公曰蠻夷無親為俗吝貪
<pb:KR4h0081_WYG_052-8a>
始由邊¶將撫之失策積怨以叛好事之臣請加兵誅旁
諸¶小夷洶懼相擅繼叛者必衆恐非直三萬人能歲¶月
平也吾賴天子仁聖馳一介之使招之可坐俟¶其徠豈
必煩兵不及以聞遣安珪止三道兵張孝¶思諭鬼國降
其酋阿察熟公名問曰是活合州李公¶耶其言人曰明信
可恃即日受命身至播州降語¶且泣曰吾屬百萬人非
公惠活寧鬭死不降事畢<md:KR4h0081_SBCK_049-7b>¶驛聞上為之開可改鬼國為
順元路以其弟阿¶利為宣撫使其年王相府罷十一月
<pb:KR4h0081_WYG_052-8b>
二十一日始¶至黄平是夜也星如斗霣館垣外公弗善
也歎曰¶他日嘗夢主烏江今播水適名烏江與是星皆
吾¶死徴也夫吾嘗誦馬伏波老當益壯之言而竒曹¶武
惠為將不殺得今活羅鬼馬革裹尸歸何憾二¶十七日
卒後七日資政大夫中書左丞安西行中¶書省之命下
蠻夷望轊車為位祭且哭者動百千¶人塗所經男女空
家咨嗟聚觀合之安撫使立衰¶絰率吏民迎哭傾振山谷
為發百人䕶喪達興元<md:KR4h0081_SBCK_049-8a>¶上聞而悼之贈光祿大夫中書
<pb:KR4h0081_WYG_052-9a>
右丞諡忠宣公賜¶錢二千緡具葬先妃嗣王遣前僉書
王相府事博¶囉賻錢五百緡具奠眀年僉播州安撫司
事何彦¶抗章請即州治之東為廟制曰可薨年六十二
夫¶人胡氏前公卒今夫人某氏子一人嘉議大夫安¶西
路總管兼府尹諸軍鄂囉頍也女二人長適嘉¶議大夫
禮部尚書劉秉恕幼在室嘗槩公平居以¶先夫人剛嚴
其弟宗亨有小過對衆奮杖撻之不¶少惜公若何而驩
奉使未嘗有厲色遽言其亦能¶子哉二兄既位不大耀
<pb:KR4h0081_WYG_052-9b>
於時每分吾有不至以寡<md:KR4h0081_SBCK_049-8b>¶乏見告其盡禮姊氏不以語
人人知為姑若從母¶不以為兄弟也與人交誠易炳白
不張城市機穽¶不面為許退與他人語必諄諄暴其人
所長而韜¶其不及至繩檢姦慝奮發忿急不能容其過
然亦¶未嘗留怨惡於胷中雖舊欲擠己入不測淵者事¶
已輒忘之畧無校言復意自奉甚薄有積則施之¶不為
子孫他日計西川副樞上嘗賜以玉帶錦¶衣錢二千五
百緡止留其服物餘悉分之親戚賔¶客一日而盡人問
<pb:KR4h0081_WYG_052-10a>
之則曰曩吾家多責劵縣官憐¶而賜償之無負矣吾貴
而薄功又可富而厚享耶<md:KR4h0081_SBCK_049-9a>¶不思而兩有之神不福人于
是告人曰我貧吾利¶器也故自入官非素所往來有相
答報者未嘗恃¶形勢取一錢直餽再為尚書權臣力能
生殺人恥¶公共事累年足跡獨不及吾門以祿薄用奢
為言¶願奉母錢百金交驩令取子自益卻之亦不為謝¶
王相七年及事先王五年言必切切臣職子道請¶聞斯
行以絶事嫌簡約侍衛以裁浮費無急土木¶殫匱民力
<pb:KR4h0081_WYG_052-10b>
者中外所饜誦凡人賢而有聞滿調將¶東歸必薦汲之
王陞秩留之故關輔得士為多皆¶視為己職當然未嘗
語人由我而然以期見德遇<md:KR4h0081_SBCK_049-9b>¶事謹敏好謀善問多不自
用及其末路生人之心¶愈切取信蠻夷聞其諭招椎結
荷旃竭蹷慕義三¶道之兵為之抑首思徼利於萬里羞
成功於一介¶霣星烏江馬革包柩斬木通道舁歸要荒
抑嘗觀¶今中統以來將相臣死率於其家天下之情稱
其¶平生所為功高者惜德大者思不過如是而極然¶未
<pb:KR4h0081_WYG_052-11a>
有若公逢掖死事為世所壯者也嗚呼賢哉又¶嘗觀古
君臣莫難於合尤莫難於信葢合或可伺¶所欲以中而
信則必不可襲取於一時自公始侍¶濳藩聖皇非遽貴
之地亦嘗身接之面訓之指<md:KR4h0081_SBCK_049-10a>¶受之親以細微觀其敬忽
置之糾紛試其理解讋¶以雷霆察其變常納之汙濁驗
其潔白既久而後¶知遇也其後三十三年之中或使或
牧或從或留¶或相或傅諸侯王或將凡賞勲勞優耆舊
可以勸¶人臣者公皆與為之至商論羣臣能否於公不
<pb:KR4h0081_WYG_052-11b>
曰¶清則曰剛或曰不欺不見有貶於聖訓用未盡年¶未
耄人猶未足其望受任於已試知遇於既乆可¶與疇咨
海内者將不知誰在也嗚呼悲哉後三年¶頍彚進遺事
求狀公行燧亦荷公知且久遊其門¶又與頍嘗同受學
義不得以不文為讓姑為論次<md:KR4h0081_SBCK_049-10b>¶如此奉議大夫陜西漢
中道提刑按察副使姚燧¶謹狀¶
　　翰林學士承㫖董公行狀　　　　虞　集¶
公諱文用字彦材真定路槀城縣人元帥公第三¶子也
<pb:KR4h0081_WYG_052-12a>
公生十年元帥公死王事于歸德母李夫人¶治家嚴伯
兄忠獻公文炳教諸弟有法公内承家¶訓而外受學侍
其先生軸故學問早成弱冠以詞¶賦試中真定時以真
定槀城奉莊聖太后湯沐¶歲庚戌太后使擇邑中子弟
來上公始從忠獻¶公謁太后和琳城<md:KR4h0081_SBCK_049-11a>¶世祖皇帝在濳藩
命公主文書講説帳中常見許¶重癸丑世祖以憲宗皇
帝命自河西征雲南¶大理忠獻公在行公與弟壽國正
獻公文忠先在¶軍中督粮具贊軍務丁巳世祖令授皇
<pb:KR4h0081_WYG_052-12b>
子經是¶為北平王雲南王也又使為使召遺老於四方
而¶太師竇公黙左丞姚公樞鶴鳴李公俊民敬齋李¶公
治玉峰魏公璠偕至於是王府得人為盛己未¶世祖以
憲宗命取宋公發㳂邊蒙古漢人諸軍¶理軍需將攻鄂
州宋以賈似道吕文德將兵抗我¶水陸軍容甚備九月
世祖臨江閱戰忠獻公請<md:KR4h0081_SBCK_049-11b>¶曰宋恃江為險兵力厚法當
先之奪其氣臣請先¶公與正獻公固請偕行世祖親料
甲胄擇大艦¶授之乃率敢死士數十百人鼓棹疾呼奮
<pb:KR4h0081_WYG_052-13a>
進直薄¶南岸諸軍亦爭進宋軍來赴戰三合三敗之公
乗¶小舟歸報世祖世祖方駐香爐峰因策馬下¶山問戰
勝狀則扶鞍起立豎鞭仰指曰天也即賜¶巵酒使主帳
下宿衛且令傳令他帥曰今夕毋飲¶酒毋解甲眀日將
圍城既渡江㑹憲宗崩閏十¶一月師還庚申世祖即皇
帝位建元中統公持¶詔宣諭邊郡且擇諸軍充侍衛七
月還朝中書左<md:KR4h0081_SBCK_049-12a>¶丞張仲謙宣撫大名等路奏公為左右
司郎中二¶年八月佩金符以兵部郎中參議都元帥府
<pb:KR4h0081_WYG_052-13b>
事三¶年山東守臣李璮叛據濟南從元帥闊闊帶統兵¶
伐之五月而克其城璮伏誅山東平元帥卒公還¶都元
帥阿珠奉詔取宋召公為屬公辭曰新制諸¶侯總兵者
其子弟勿復任兵事今伯兄以經畧使¶總重兵鎮山東
我不當行帥曰濳邸舊臣不得引¶此為説公病不行五
年改元至元之歲也上曰¶董文用其年始壯不使為國
効力今安在召授金¶符為西夏中興等路行省郎中中
興自琿塔哈之<md:KR4h0081_SBCK_049-12b>¶亂甫定民間相恐動竄匿山谷而省臣
<pb:KR4h0081_WYG_052-14a>
方入奏同¶僚不知所為公曰吾死不可以去此宜鎮以
靜乃¶為書置通道諭之然後粗安始開唐來漢延秦家¶
等渠墾中興西涼甘肅𤓰沙等州之土為水田若¶干於
是民之歸者戸四五萬悉授田種頒農具更¶造舟置黄
河中受諸部落及潰叛之來降者時近¶屬貴人曰哲伯
特穆爾者鎮西方其下縱横需索¶旁午不可㑹計省臣
不能支公坐幕府輒面折以¶國法其徒積忿譛公貴人
怒召使左右雜訊之意¶叵測公曰我天子命吏請得與
<pb:KR4h0081_WYG_052-14b>
天子所遣傅<md:KR4h0081_SBCK_049-13a>¶貴人者辨天子所遣傅貴人者中朝舊臣
嘗事¶莊聖太后來詰問公不承貴人㫖意狀公曰我漢¶
人生死不足計我所恨者仁慈寛裕如貴人以重¶戚鎮
逺方而其下毒虐百姓凌暴官府傷貴人威¶名於事體
不便因僂指其不法者數十事詰問者¶驚起去白貴人
即召公謝之曰非郎中吾殆不知¶郎中持此心事朝廷
宜勿怠自是譛不行而省府¶事粗立二年入奏經畧使
宜還以上㫖行之中¶興遂定三年行省罷還京師命公
<pb:KR4h0081_WYG_052-15a>
為中書省左右¶司郎中辭之五年立御史臺授公山東
東西道提<md:KR4h0081_SBCK_049-13b>¶刑按察副使以仲兄右衛親軍千戸文蔚卒
不及¶赴八年立司農司授公奉訓大夫山東東西道巡¶
行勸農使十一年三月加朝列大夫勸農使如故¶山東
中更叛亂多曠土公巡行勸勵無間幽僻入¶登州境見
其墾闢有方公為詩表異其守移剌今¶刻石在州治於
是列郡咸勸地利畢興五年之間¶政績為天下勸農使
之最十二年丞相安圖公奏¶公為中順大夫工部侍郎
<pb:KR4h0081_WYG_052-15b>
代赫舍哩赫舍哩者阿¶哈瑪特私人也其徒間安圖公罷
政即使鷹監奏曰¶自赫舍哩去工部侍郎不給鷹食鷹
且痩死矣<md:KR4h0081_SBCK_049-14a>¶上怒趣召治之因急逮公入見上望見曰董
某¶顧為爾治鷹食者耶置不問别令取給有司阿哈¶瑪特
知不可譛十三年出公為少中大夫衛輝路總¶管兼本
路諸軍鄂囉總管佩金虎符郡當要衝民¶為兵者十九
餘皆單弱貧病不任力役㑹初得江¶南圖籍金玉財帛
之運日夜不絶於道警衛輸輓¶日役數千夫公䀌然憂
<pb:KR4h0081_WYG_052-16a>
之曰吾民弊矣而又重妨¶穡事殆不可乃從轉運主者
言郡邑胥校足備用¶不必重煩吾民也主者曰公言誠
然即行公言事¶萬有一不虞罪將誰歸公即為手書具
官職姓名<md:KR4h0081_SBCK_049-14b>¶保任之民得以時耕而運事亦無不具者諸
郡運¶江淮粟於京師衛當運十五萬公曰民籍可役者¶
無㡬且江淮舟行風水不時至而先弊吾民以期¶㑹是
未運而民已憊矣乃為集旁郡通議立法驛¶置民力以
紓十四年以職事詣汴漕司方議通沁¶水北東合流御
<pb:KR4h0081_WYG_052-16b>
河以便漕者公曰衛為郡地最下¶大雨時行沁輒溢出
百十里間雨更甚水不得達¶於河即浸涇及衛今又道
之使來豈惟無衛將無¶大名長蘆矣㑹朝廷遣使相地
形上言衛州城中¶浮屠最髙者才與沁水平勢不可開
也事得寢不<md:KR4h0081_SBCK_049-15a>¶行為郡多善政民有去思具見郡教授陶
思淵所¶撰碑文十六年受代歸田里作遐觀之亭於故
丘¶茅茨數椽僅避風日讀書賦詩怡然燕居自號野¶莊
老人裕宗在東宫數為臺臣言董某勲舊忠¶良何以不
<pb:KR4h0081_WYG_052-17a>
見用也十八年臺臣奏起公為山北遼¶東道提刑按察
使不赴十九年朝廷選用舊臣乃¶召公為大中大夫兵
部尚書自是朝廷有大議未¶嘗不與聞廿年江淮省臣
有欲專肆而忌亷察官¶者建議行臺𨽻行省狀上集議
公議曰不可御史¶臺譬之卧虎雖未噬人人猶畏其為
虎也今司<md:KR4h0081_SBCK_049-15b>¶憲僅在紀綱猶不振一旦摧抑之則風采薾然
無可¶復望者矣又曰前阿哈瑪特用事時商賈賤役皆行¶
賄入官及事敗欲盡去其人廷議以為不可使阿¶哈瑪特
<pb:KR4h0081_WYG_052-17b>
售私恩而朝廷驟斂怨也及使按察司劾去¶其不可者
然後吏有所憚民有所赴愬則是按察¶司者國家當飭
勵之不可摧抑也後悉從公議轉¶通議大夫禮部尚書
遷翰林集賢學士知秘書監¶時中書右丞盧世榮本以
貨利得幸權要為貴官¶隂結貪刻之黨將錙銖掊克為
功乃建議曰我立¶法治財視常嵗當倍增而民不擾也
詔下㑹議人<md:KR4h0081_SBCK_049-16a>¶無敢言者公陽問曰此錢取諸右丞家耶
將取諸¶民取諸右丞家則不敢知若取諸民則有説矣
<pb:KR4h0081_WYG_052-18a>
牧¶羊者嵗常兩剪其毛今牧人日剪其毛而獻之則¶主
者固悦其得毛之多矣然而無以避寒熱即死¶且盡毛
又可得哉民財亦有限取之以時猶懼其¶傷殘也今盡
刻剝無遺毳猶有百姓乎世榮不能¶對丞相安圖公謂
坐中曰諸君董尚書眞不虚食¶俸祿者議者出皆謝公
曰公以一言折聚斂之臣¶而厚邦本仁人之言其利溥
哉豈不信然世榮竟¶以是得罪後嘗謂人曰我不知何
事忤董尚書每<md:KR4h0081_SBCK_049-16b>¶折我不遺餘力廿二年拜中奉大夫江
<pb:KR4h0081_WYG_052-18b>
淮等䖏行¶中書省參知政事公力辭上前曰江淮事劇
臣¶不敢當上曰卿家世非他人比朕所以任卿者¶不在
錢穀細務也卿當察其大者事有不便第言¶之公不敢
辭遂行行省長官者素貴倨多傲同列¶莫敢仰視跪起禀
白如小吏事上官公則坐堂上¶侃侃與論是非可否無
所遷就雖數忤之不顧也¶有以上命建浮屠於亡宋故
宮者有司奉行急¶迫天大雨雪入山伐木死者數百人
而猶欲併大¶建佛寺公坐中謂其人曰非時役民民不
<pb:KR4h0081_WYG_052-19a>
堪矣少徐<md:KR4h0081_SBCK_049-17a>¶之如何長官者曰參政奈何格上命公曰非
格¶上命也今日重困民力失民心豈上意耶各拂¶袖去
然竟得少紓其程公在行省政事大槩如此¶廿三年將
用兵海東徵斂益急有司為姦日益甚¶公曰吾力不足以
口語勝矣乃請入奏事大畧言¶疲國家可寳之民力取
僻陋無用之小邦其條目¶甚悉言上事亦罷廿五年拜
御史中丞公曰中丞¶不當理細務吾當先舉按察使乃
舉胡公祗遹王¶公惲雷公膺荆幼紀許楫孔從道十餘
<pb:KR4h0081_WYG_052-19b>
人為按察¶使又舉徐公琰魏公初為行臺中丞當時以
為極<md:KR4h0081_SBCK_049-17b>¶選方是時僧格當國用事寵奉方熾自近戚貴臣¶
見僧格皆屏息遜避無可誰何公以舊臣任御史¶號不
易為僧格令人風公贊己功於上前公不¶答又自謂公
曰百司皆具食丞相府獨御史臺未¶具食丞相府公又
不答屬朔方軍興粮糗粗備而¶誅責逾急公謂之曰民
急矣外難未解而内戕其¶根本丞相宜思之於是逺近
盜賊蜂起公持外郡¶所上盜賊之目謂之曰百姓豈不
<pb:KR4h0081_WYG_052-20a>
欲生養安樂哉¶急法苛斂使至此耳又謂之曰御史臺
所以捄政¶事之不及丞相當助之不當抑之也御史臺
不得<md:KR4h0081_SBCK_049-18a>¶行則民無所赴愬而政日亂將不止臺事不行也¶
浸忤其意益深乃摭拾臺事百端公日與辯論不¶為屈
於是具奏僧格姦狀詔報公語密外人不知¶也僧格日
誣譛公於上曰在朝惟董中丞戇傲¶不聽令沮撓尚書
省請痛治其罪上曰彼御史¶職也何罪且董某端謹朕
所素知汝善視之當是¶時雖貴近以誣譛遭斥辱者不
<pb:KR4h0081_WYG_052-20b>
一公徒以區區之¶誠賴天鑒主知而免於是遷公通奉
大夫大司農¶時又欲奪民田為屯田公固執不可則又
遷公為¶翰林學士承㫖廿七年隆福太后在東宫以公<md:KR4h0081_SBCK_049-18b>¶耆舊欲使公授皇孫以經具奏上以上命命之¶曰老人
畏寒須暄和乃一至帳中授經内侍視饌¶公每講説經
㫖必傅以國朝故實丁寧譬喻反覆¶開悟故皇孫亦特
加崇禮焉三十一年上命公¶以其諸子入見公曰臣蒙
國厚恩死無以報臣之¶子何能為謹不敢以見命至再
<pb:KR4h0081_WYG_052-21a>
三終不以見是嵗¶世祖皇帝升遐公望宫墻哀慟㡬墜
馬下同列爭¶持扶之及致奠喪次羣臣皆推公曰先帝
漢人¶舊臣惟公在矣公宜前受酒行禮皆相對哭失聲¶
今上將即皇帝位於上都太后命公從治裝賜<md:KR4h0081_SBCK_049-19a>¶鈔百定
以行既即位巡狩三不刺公奏曰先帝¶新棄天下陛下
逺狩不以時還無以慰安元元¶宜趣還京師且臣聞人
君猶北辰然居其所而衆¶星拱之不在勤逺畧也上悟
即日可其奏是行¶也上每召入帳中問先朝故事公亦
<pb:KR4h0081_WYG_052-21b>
盛言¶先帝虛心納賢開國經世之務談說或至夜半¶太后
亦素知公故多所顧問公自先帝時每侍¶宴與蒙古大臣
同列裕宗嘗就榻上賜酒使毋¶下拜跪飲皆異數也上在
東宫時正旦受賀於¶衆中見公召使前曰吾鄉見至尊甚
憐汝輒親<md:KR4h0081_SBCK_049-19b>¶取酒飲之至是眷賚至渥賜鈔三百定至於
錦衣¶玉帶紫笠寳環之賜皆追成先帝之意也是年¶詔
修先帝實錄陞資善大夫知制誥兼修國史¶公於祖宗
世系功德戚近將相家世勲績皆記¶憶貫穿史館有所
<pb:KR4h0081_WYG_052-22a>
考訂質問公應之無所遺失大¶徳元年夏四月上章言
臣老矣請致其事上聞¶之特加資徳大夫許致仕賜鈔
二百定以歸命一¶子官鄉郡便侍養六月戊寅以疾薨
於里第之正¶寢享年七十有四公性孝友四時祭祖禰
輒思慕¶感愴如將見之事伯兄如事父教子弟嚴而有
禮<md:KR4h0081_SBCK_049-20a>¶為學以誠實為主本故其文章議論皆質直忠厚¶不
為華靡其從政寛裕慈愛簡於細務至於謀大¶事決大
議則剛毅正直磊落可觀歴事三朝每以¶忠言正論為
<pb:KR4h0081_WYG_052-22b>
己任故言事上前必引古證今從¶容盡達其蘊而後已
平居聞朝政有一未善輒終¶夜不寐倚壁歎恨不置曰
祖宗艱難成立之天¶下豈可使賊臣壊之故每與朝議
即奮言不顧危¶禍以片言折權姦定國是者不可勝紀
朝廷賴之¶在御史臺行中書省時所遭皆大姦劇惡每
恨公¶不順己計萬方欲殺之公一不以為意曰人臣在<md:KR4h0081_SBCK_049-20b>¶位豈愛身茍容而上負國家下負生民乎公仕宦¶五十
餘年凡十八命祿俸之餘盡以買書而家無¶饘粥之資
<pb:KR4h0081_WYG_052-23a>
卒賣其京城之宅以償積貸世祖嘗¶念其貧每欲有所
賜使近臣記其事然公終不一¶自言也逮薨之日惟有
祭器書冊而已其好賢樂¶善尤出天性雖待下士必盡
禮至老且貴終不倦¶人有善必推舉之而名公大人聞
公所薦亦必曰¶出董公門必佳士也故天下之士爭歸
之與人謀¶至忠款故國人有為使逺方若出而領兵治
民者¶必來受教而後行公為開導訓誨足以歆動其意<md:KR4h0081_SBCK_049-21a>¶至有欣然聽之終日忘去者而蒙古大臣見之必¶曰此
<pb:KR4h0081_WYG_052-23b>
故老也皆改容待之嗚呼葢可謂忠厚誠實¶君子者矣
公先娶王氏元帥某之女先卒再娶周¶氏江淮都轉運
使惠之次女後公四月卒子男八¶人士貞士亨為仲兄
文蔚後渡江有功官至昭勇¶大將軍侍衛親軍副都指
揮使佩金虎符常侍¶裕宗東宮先公卒士偕士英士昌
士恒承務郎真¶定路總管府判官士亷士方女四人長
適趙珌次¶適周俶次適齊東縣尹王良傑次在室孫男
十六¶人守約某某孫女十人長適吳某次適張繼祖次<md:KR4h0081_SBCK_049-21b>¶
<pb:KR4h0081_WYG_052-24a>
適侍其正次適王惟賢餘在室曾孫男七人皆幼¶公墓
兆在縣西北高里先塋之東公國之老臣敡¶歴中外久
矣上而朝廷下及四方賢大夫士宜必¶有深知公者尚
能道其德業之詳也謹錄其歴官¶行事梗槩如上伏惟
立言之君子圖其不朽者焉¶謹狀大德十年三月某日
大都路儒學教授虞¶集狀¶
　
　
<pb:KR4h0081_WYG_052-24b>
　
　
　
　
　
　
　
　元文類卷四十九
