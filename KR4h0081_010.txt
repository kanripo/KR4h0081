# -*- mode: mandoku-view -*-
#+TITLE: 元文類
#+DATE: 2015-09-23 10:32:47
#+PROPERTY: JUAN 10

¶
<md:KR4h0081_SBCK_010-1a>¶
<pb:KR4h0081_WYG_013-1a>
欽定四庫全書
　元文類卷十¶　　　　　　元　蘇天爵　編
　冊文¶
　　皇后冊文　　　　　　　　　　王　

磐¶
維至元十年歲次癸酉三月甲寅朔十三日丙寅¶皇帝
若曰天地合徳故能覆載萬物而不遺日月¶並明所以
照臨六合而無外至哉夫婦之大義實¶配隂陽之兩儀
咨爾皇后鴻吉哩氏戚里名家元¶勲貴族備儀率禮令
<pb:KR4h0081_WYG_013-1b>
徳來嬪自朕奉藩之初至于¶踐阼之日明識遠慮禆益
宏多雖褘翟正位于長¶秋而典冊未光于大禮兹者文
臣敷奏實應朕心<md:KR4h0081_SBCK_010-1b>¶今遣攝太尉中書右丞相安圖持節
授爾玉冊寳¶章備物充庭式遵古典於戲恭順接下九
族形雍¶睦之風儉素相高萬世衍靈長之福服兹寵命
益¶懋徽猷¶
　　皇太子冊文　　　　　　　　　圖克坦公履¶
皇帝若曰咨爾皇太子珍戩仰惟¶太祖聖武皇帝遺訓
<pb:KR4h0081_WYG_013-2a>
嫡子中有克嗣服繼統者預¶選定之是用立¶太宗英文
皇帝以紹隆丕構自時厥後不為顯立¶冡嫡遂啟争端
朕上承祖宗𢎞逺之規下協昆弟<md:KR4h0081_SBCK_010-2a>¶僉同之議乃從燕邸立
爾為皇太子積有日矣比¶者儒臣敷奏國家定立儲嗣宜
有冊命此典禮也¶今遣攝太尉中書左丞相巴延持節
授爾玉冊金¶寳於戲聖武燕謀爾其奉承昆弟宗親爾
其和協¶使仁孝顯於躬行可謂不負所託矣尚其戒哉¶
式勿替朕命
<pb:KR4h0081_WYG_013-2b>
　　太祖皇帝加上尊號冊文　　　　　王　構¶
維至大二年歲次己酉某月某日孝曾孫嗣皇帝¶臣某
謹再拜稽首言伏以恢皇綱廓帝紘建萬壽¶無疆之業
鋪宏休揚偉績遵累朝已定之規式當<md:KR4h0081_SBCK_010-2b>¶繼統之元蓋有
稱天之誄孝弗忘于率履制庸謹¶于加崇欽惟¶太祖聖
武皇帝陛下淵量聖姿睿謀雄斷沛仁恩¶而濟屯厄振
羈策以馭豪英惟解衣推食于初年¶見君國子民之大
略𤣥符顓握諸部悉平黄鉞載¶麾百城隨下裔土兼收
<pb:KR4h0081_WYG_013-3a>
于夏孽餘波克殄于金源¶蕩蕩乎無能名迹遠追于湯
武灝灝爾其為訓道¶允協于唐虞根深峻嶽而維者四
焉囊括殊封而¶統之一也肆予小子承此丕基兩秪見
於太宫恒¶僾臨于端扆祚垂鴻兮錫裕尚期昭報之申
牒鏤<md:KR4h0081_SBCK_010-3a>¶玉以增輝敢緩彌文之舉謹遣某官某奉玉冊玉¶
寳加上尊諡曰¶法天啟運聖武皇帝廟號太祖伏惟威
靈昭假¶景貺潛臻闡繹吾元與天並久¶
　　世祖皇帝諡冊文　　　　　　　王　構
<pb:KR4h0081_WYG_013-3b>
維至元三十一年歲次甲午五月庚戌朔越九日¶戊午
孝孫嗣皇帝臣某再拜稽首言臣聞繼志述¶事非盡孝
無以盡其誠表行誄功非定諡無以稱¶其實肆邦彛之
具舉維天道之協從欽惟¶先皇帝膺籙受圖體元立統
蚤從藩邸茂著徽稱<md:KR4h0081_SBCK_010-3b>¶為治之基有常經國之略則遠役
用衆智獨斷于¶衷總攬萬幾如指諸掌内朝廷外侯牧
等威迭降¶罔不適中先教化後刑名本末相循亦皆有
序在¶御迨踰於三紀推尊合冠於百王若夫惠及困窮
<pb:KR4h0081_WYG_013-4a>
恩加降附慎終如始每存好生之心保小以仁特¶示包
荒之量擴盛猷之鴻鬯沛膏澤之醇醲方其¶泰運漸亨
戢濟多難離綱復綴混一四方傳檄而¶氛䘲開渙號而
方維定乾旋坤轉不足以喻其機¶雷厲風飛不足以比
其捷至於嘉言博采惟典謨¶訓誥是師諸藝畢延盡隂
陽圖緯之學考音律以<md:KR4h0081_SBCK_010-4a>¶創字畫參古今以制禮儀振耀
威靈肅陳兵衞白¶旄黄鉞持則親巡犀甲雕弧止於不
用其聖徳弗¶可及已神功蔑以尚焉蓋文之所加者深
<pb:KR4h0081_WYG_013-4b>
武之所¶服者大是用升崇吉祔揆卜剛辰謹遣攝太尉
臣¶鄂都岱奉冊寳上尊諡曰¶聖徳神功文武皇帝廟號
世祖伏惟睿靈俯垂¶昭鑒思皇多祐錫羨無疆¶
　　皇太后冊文　　　　　　　　　陳　儼¶
維至元三十一年歲在甲午十一月丁未朔¶皇帝臣某
謹稽首再拜言曰臣聞自家而國治道<md:KR4h0081_SBCK_010-4b>¶必有所先立愛
惟親君徳莫加於孝況恩深於鞠¶我而禮重於正名歴
代以來令儀可考人子之職¶所在天下之母宜尊恭惟
<pb:KR4h0081_WYG_013-5a>
聖母聖善本乎天資静專法乎地道上以奉宗祏¶之重
下以叙倫紀之常助我前人守卷耳憂勤之¶志保予沖
子成思齊雝肅之風肆神器之有歸知¶孫謀之數定畀
付雖由於厯數規模一出於庭闈¶是用率籲衆心章明
鉅慶不勝拳拳大願謹奉冊¶寳上尊稱曰¶皇太后伏惟
長信穆穆周宗綿綿備洛書之錫福<md:KR4h0081_SBCK_010-5a>¶燦慈極之儀天瑤
圖寳運于萬斯年誠歡誠忭稽¶首再拜¶
　　睿宗皇帝加上諡冊文　　　　　劉　賡
<pb:KR4h0081_WYG_013-5b>
伏以詣泰壇而請命有稱天以誄之文薦清廟而¶致嚴
蓋在昔相承之典剛辰爰卜遺美載揚欽惟¶睿宗景襄
皇帝孝友温恭聰明濬哲属我家肇造¶于朔土佐聖祖
遄征于四方逮大討之奉行致皇¶威之遠暢金源假兩
河之息天水渝通好之盟遂¶移秦隴之師爰有褒斜之
舉既平南鄭順流而東¶再涉襄江自上而下乃眷三峯
之捷實開萬世之<md:KR4h0081_SBCK_010-5b>¶基唇既亡而齒亦寒虢可伐而虞不
臘適英文之¶違豫圖中夏之底寧毋作神羞請以身代
<pb:KR4h0081_WYG_013-6a>
爰俟金¶縢之啟已知寳祚之歸迪我後人紹兹明命徽
稱¶顯號雖已擬諸形容玉檢金泥尚未遑於潤色奉¶玉
冊玉寳加上尊諡曰¶仁聖景襄皇帝廟號睿宗伏惟端
臨扆座誕受¶鴻名億萬斯年永錫繁祉¶
　　順宗皇帝諡冊文　　　　　　　程鉅夫¶
孝子嗣皇帝臣某謹再拜稽首言曰臣聞顯親所¶以為
子追遠所以厚民矧必百世祀而位弗隆為<md:KR4h0081_SBCK_010-6a>¶天子父而
養弗逮是宜稱秩以達純誠欽惟¶皇考皇帝淵穆有容
<pb:KR4h0081_WYG_013-6b>
神明莫測文孫文子鍾至愛¶於兩宫宜君宜王膺具瞻
於四海當璧之祥未卜¶棄屣之跡已遙興言欲報之恩
昊天罔極對越有¶成之命夙夜惟寅昭哉𤣥徳之升聖
矣生知之異¶衍莫衍於昌後嗣而有天下孝莫孝於配
前烈而¶茂本支念兹繼體之初益切中心之慕謹遣攝
太¶尉某官某奉玉冊玉寳上尊諡曰¶昭聖衍孝皇帝廟
號順宗伏惟明明降鑒序于¶祖宗攸躋攸寧永錫祚𦙍<md:KR4h0081_SBCK_010-6b>¶　　皇后冊文　　　　　　　　　　程鉅夫
<pb:KR4h0081_WYG_013-7a>
維皇慶二年歲次癸丑三月辛夘朔越十有六日¶丙午¶
皇帝若曰朕荷天地祖宗之祐¶皇太后之訓嗣大厯服
思底于治必立元配表正¶六宮咨爾鴻吉哩氏實我家
世戚嫡嗣所自出積¶徳流慶肆啟爾來嬪于朕淑慎孝
恭令譽昭聞承¶命慈闈爰正爾位今遣攝太尉中書右
丞相圖古¶勒授爾玉冊玉寳命爾為皇后惟天地定位
萬物¶以生日月並照萬國以明君后合徳萬化以成上
以<md:KR4h0081_SBCK_010-7a>¶事上帝奉宗廟下以親九族正萬邦為朕内助¶惟爾
<pb:KR4h0081_WYG_013-7b>
之賢其永念厥徳履中體順俾聖母暨予一¶人以寧豈
惟爾嘉天亦永相念爾共享有國欽哉¶
　　皇帝尊號玉冊文　　　　　　　姚　燧¶
維至大二年正月乙酉朔越七日辛夘皇太子中¶書令
樞密使臣某謹率中外文武百僚頓首頓首¶謹言昔我¶
世祖既平炎趙質之於書幅員廣長振古無倫覆¶燾之
下八紘萬國莫敢不庭何獨一王西北岸然¶憑道阻修
方命正朔徳綏之而不摰威董之而不<md:KR4h0081_SBCK_010-7b>¶讋夫豈不能聲
<pb:KR4h0081_WYG_013-8a>
罪致罰深入其地終以聖人親其¶宗親包荒有年成宗
繼序憤久驁頑天鑒昭明¶於裕皇孫獨異陛下授以¶太
祖皇帝信寳撫軍漠北是固以張足付神器之¶本時未
及冠承命即行其視萬里莽闃寒冽之鄉¶不逺不難如
堂適庭至則奬厲諸軍修明法志簡¶拔果毅均苦分勞
解衣燠寒推食飫飢洸洸汔汔¶士氣日作睿算伐謀待
冦歲至奪人以先身踐戎¶行霆馳電擊大北其羣虚巳
不矜日慎一日始終¶十年不狃屢勝狂狡不懲悉鋭來
<pb:KR4h0081_WYG_013-8b>
加當以選鋒伺間<md:KR4h0081_SBCK_010-8a>¶出竒盡襲輜重彷彿無歸度不能軍
耄倪纍纍降¶口百萬致兹敉寧平四十年未靖之梗成
兩祖宗¶未究之志天下之人聞其風聲思覩天光者顒
顒¶翹翹九圍一心握是乾符歸正宸極弛武事之夙¶習
洽新化以文治立愛自親曾未旬浹上尊¶太后問安以
時下建儲宮庻政是先又舉列聖¶未遑之典欽崇元祀
玉瓚黄流薦祼太室還蹕龍¶興徘徊¶太祖龍旂九斿劗
金于斯肇基帝業為城中都又¶以孔子垂範百王將二
<pb:KR4h0081_WYG_013-9a>
千年而顯諡未稱加大成<md:KR4h0081_SBCK_010-8b>¶於至聖文宣王上立勞于軍
與凡庭臣悉大賚之¶間歲不登既賑既恤虞施未博民
罹罪罟再肆大¶宥至徳難名赫赫巍巍惟天為大掛一
漏萬井觀¶如斯求可盡臣下歸美報上者惟是徽稱謹
奉玉¶冊玉寳上尊號曰¶統天繼聖欽文英武大章孝皇
帝伏惟¶陛下立心天地立極生民茂對鴻名于億萬年¶
　　皇太后尊號玉冊文　　　　　　姚　燧¶
維至大三年歲次庚戌冬十月甲辰朔越五日戊¶申嗣
<pb:KR4h0081_WYG_013-9b>
皇帝臣某臣伏思<md:KR4h0081_SBCK_010-9a>¶顯考順宗未臨海㝢𦕈𦕈小子託其
遺體顧踐丕¶基惟事聖母養以天下何無不有何欲不
臻而¶隆名盛典辭未見俞非臣所以表微忱酬大徳也¶
欽惟¶皇太后陛下貞順而齊肅淵哲而剛明居常處變¶
愛威異施臣在先朝受詔漠北往撫諸軍可謂遠¶役以
義割恩慫恿其行迨&KR1741;河陽永懷彌切親至¶五臺禱于
佛乘尚慿隂隲早遂振旅殿閣是崇霛¶貺用昭旋聞國
恤併日馳赴邪謀方興授冊儲皇¶曽不再日掃清宫掖
<pb:KR4h0081_WYG_013-10a>
待臣之來畀付神器自非睿<md:KR4h0081_SBCK_010-9b>¶斷安敉内訌往歲鑾輅再
&KR1741;五臺浄供大修以畢¶夙願極心為臣天燾地持日居
月諸其大其明非¶言所喻詩之言曰母氏劬勞推之𦕈
末咻仁喣慈¶百倍為艱圖以報塞惟崇顯號者强而名
之庻幾¶聖徳昭明天下是用類于¶上帝禋于太室奉玉
冊玉寳上尊號曰¶儀天興聖慈仁昭懿壽元皇太后伏
惟¶皇太后陛下慶躋莫上之尊福衍無疆之厯菲躬¶是
保慈訓是承
<pb:KR4h0081_WYG_013-10b>
　　皇太子冊文　　　　　　　　　　閻　復<md:KR4h0081_SBCK_010-10a>¶皇帝若曰祖宗聖緒恭承丕顯之謨兄弟懿親宜¶正元良
之號立天下之大本示天下以至公咨爾¶皇太子阿裕爾
巴里巴特喇徳器淵深英姿玉粹武奮清宮之¶績文參定策
之勲豈特華蕚交輝之情式相好¶矣其在鳬鷖守成之
治須汝贊之故於連枝同氣¶之間付以監國撫軍之任
慈上承於母意蓋允出¶於朕心巳於六月朔旦面授爾
皇太子金寳今復¶遣攝太尉丞相塔斯巴哈持節授爾
<pb:KR4h0081_WYG_013-11a>
玉冊維寵命¶之薦膺尚謙恭而自牧益盡寧親之孝益
勤事上¶之忠以敦九族内睦之風以衍億祀無疆之慶<md:KR4h0081_SBCK_010-10b>¶　　成宗皇帝諡冊文　　　　　　　張士觀¶
嗣皇帝臣某謹再拜稽首言曰臣聞稱天以誄表¶名實
之至公法日而名庻形容之可擬維帝王之¶有諡蓋今
古之彛章欽惟¶大行皇帝稟上聖之資撫重熙之運當¶
裕考龍升之後承¶世皇燕翼之謀武威肅鎮於遐荒文
徳誕敷於華¶夏業業謹盈成之戒愉愉盡孝敬之誠罷
<pb:KR4h0081_WYG_013-11b>
勤逺之¶兵邊釁弭而苗頑格遣直指之使皇澤宣而民
瘼¶除九族形敦睦之風萬國洽隆平之治爰酌奉常<md:KR4h0081_SBCK_010-11a>¶之
儀用昭告祔之文謹遣攝太尉某官某奉冊寳¶上尊諡
曰¶欽明廣孝皇帝廟號成宗伏惟睿靈在天孚鑒¶逮下
茂膺典冊錫羨邦家¶
　　仁宗皇帝諡冊文　　　　　　　張士觀¶
維延祐七年歲次庚申八月丁未朔粤十日丙辰¶孝子
嗣皇帝臣某謹再拜稽首言臣聞觀其諡而¶知其行著
<pb:KR4h0081_WYG_013-12a>
王者之丕稱禋于廟而誄于郊實邦家¶之彛典維天地
之大莫能擬議而臣子之情宜極¶形容爰體至公式揚
景鑠欽惟<md:KR4h0081_SBCK_010-11b>¶大行皇帝聰明冠古勇智自天初大徳之陟
遐生¶内釁於不測乃從潛邸獨運聖謨正神器於幾危¶
定乾維而重構豐功盛烈奮立一時偉望英聲揚¶溢四
海尋被武皇之歴試納于大麓以弗迷由¶母弟之懿親
膺元良之重寄取法裕廟主鬯之道¶隆奉養東朝因心
之孝至及嗣歴服益見猷為日恒月¶升廓昭代文明之
<pb:KR4h0081_WYG_013-12b>
治海涵春照惟聖人博愛¶之仁至於敦勸農桑不嗜田
獵每覆奏於庻獄必¶惻怛於宸衷肇設制科以待天下
之士特旌死節¶以勵天下之忠臨御十年始終一徳身
衞斯文<md:KR4h0081_SBCK_010-12a>¶而不倦人由其道而莫知克謹持盈諒多遺美
屬升¶崇於吉祔用祗薦於鴻名上以慰在天之靈下以¶
協造庭之請是&KR1258;剛日備舉縟儀謹遣攝太尉某¶官某
奉玉冊玉寳上尊諡曰¶聖文欽孝皇帝廟號仁宗伏冀
睿靈俯垂歆鑒¶流光有永錫羨無疆
<pb:KR4h0081_WYG_013-13a>
　　英宗皇帝諡冊文　　　　　　　袁　桷¶
伏以瑤圖纘緒神巳御於鼎湖玉冊揚休禮宜升¶于太
室悼降年之不永儼立政以如新爰述徽猷¶以傳信史
欽維<md:KR4h0081_SBCK_010-12b>¶大行皇帝文明天縱剛健日嚴辨奸邪於嗣位之¶
初彤庭祗畏廣儀注於熙朝之際清廟肅雝絶封¶勅以
杜憸人申憲章以勵多士罰兹無赦令必惟¶行君臨三
載而有成知周萬物而莫隠豈運逢艱¶否大命靡終然
號謹追崇尊名是著謹遣攝太尉¶某官某奉玉冊玉寳
<pb:KR4h0081_WYG_013-13b>
上尊號曰¶睿聖文孝皇帝廟號英宗伏惟炳靈有赫歆
格¶無違祔于新宮以妥以宜¶
　　皇后冊文　　　　　　　　　　袁　桷¶
皇帝若曰在昔正始之道必先内治于以奉承<md:KR4h0081_SBCK_010-13a>¶宗祧化
成天下朕嗣大歴服祗循憲章宜資配助用¶彰位號咨
爾皇后鴻吉哩氏淑慎柔嘉遵道是行¶輔佐王邸謙抑
自持實生元子國本斯建興龍重¶鎮介子紹封粤若臨
御之初贊畫計慮厥相維多¶正位中宮天人協祥今遣
<pb:KR4h0081_WYG_013-14a>
攝太尉中書右丞相舒¶瑪爾節授爾玉冊寳章坤順承天
人道攸則表正母¶儀萬邦是觀維躬儉節用則徽音是
嗣惟求賢審¶官則私謁靡干匡朕徳格朕心實為有賴
詩書所¶稱罔專美于前代噫敬厥初終有慶尚其念哉
以¶膺爾景命<md:KR4h0081_SBCK_010-13b>¶　　明宗皇帝諡冊文　　　　　　　虞　集¶
臣聞統必有宗生嘗得以致其讓廟必有主殁思¶所以
尊其名稽古考文宜天錫誄欽惟¶先皇帝夙秉勇智惟
<pb:KR4h0081_WYG_013-14b>
時元良體傳次之成言避謳¶歌而逖出雖身居絶域多
歴於歲年而義動遠人¶樂為之先後徳威孔著未堪大
業之艱貞事變匪¶常猶閔生靈而慎動庻來蘇於徯戴
爰戡定以奉¶迎巳謹清宮俄虚黄屋臣民寡祐永遺恵
澤之敷¶施天曰有靈尚想神明之如在禮嚴升祔誠備
顯¶揚謹遣攝太尉某官某奉玉冊玉寳上尊諡曰<md:KR4h0081_SBCK_010-14a>¶翼獻
景孝皇帝廟號明宗伏冀睿慈俯回歆假¶克綏丕祚垂
裕無疆
<pb:KR4h0081_WYG_013-15a>
　
　
　
　
　
　
　
　
<pb:KR4h0081_WYG_013-15b>
　
　
　
　
　
　
　
　元文類巻十
