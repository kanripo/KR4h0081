# -*- mode: mandoku-view -*-
#+TITLE: 元文類
#+DATE: 2015-09-23 10:32:50
#+PROPERTY: JUAN 47

¶
<md:KR4h0081_SBCK_047-1a>¶
<pb:KR4h0081_WYG_050-1a>
欽定四庫全書
　元文類巻四十七¶　　　　元　蘇天爵　編
　策問¶
　　㑹試策問　　　　　　　　　

　馬祖常¶
聖王之設官也俾在位之臣咸稱厥職以亮天工¶者其
法不越乎選舉而已皇元稽古立制用賢使¶能叙進差
等成法具在夫事乆將弊亦有可變通¶者乎入官者日
滋月積循名責實有不勝其煩然¶選舉乖方則瘝官病
<pb:KR4h0081_WYG_050-1b>
民曷術得以無二者之失乎¶命風紀擇可為守令者善
矣然必求于資歴相當¶足以盡撫字之才乎漢世公卿
二千石皆得辟舉<md:KR4h0081_SBCK_047-1b>¶可施于今乎課績良法也今以五事
備責守令往¶往虚文考功可復乎州郡牧守限于品秩
闕員者¶衆漢唐以來權行守試激厲奬借之道獨不宜
于¶今乎諸君子褎為舉首各悉其說¶
　　廷試策問　　　　　　　　　　王士熙¶
朕聞帝王之相承質文之迭興尚矣夫治在正俗¶致俗
<pb:KR4h0081_WYG_050-2a>
之丕變必在上之人有以作而興起之則四¶海之内其
應如響也史氏之言曰夏之政忠忠之¶弊小人以野故
殷人承之以敬敬之弊小人以鬼¶故周人承之以文文
之弊小人以僿於乎三代善<md:KR4h0081_SBCK_047-2a>¶政所以紹五帝之烈垂百
世之範其為之綱紀樞¶機者豈不在兹乎繼是而後不
遑論也洪惟我¶太祖皇帝龍興朔土¶世祖皇帝奄宅方
夏制度文為著之令甲深仁厚¶澤涵煦黎庶其一民俗
而定民志者具舉矣淳龎¶正直之風篤實愽大之教兹
<pb:KR4h0081_WYG_050-2b>
非忠乎上下等威截¶然而不可犯郊廟朝廷粲然而有
儀兹非敬與文¶乎然必審所從也夫三代不可及已其
所謂弊者¶果何在乎今欲氣感而聲隨風移而俗易必
從一¶以為定乎必擇三者之盛而棄其弊乎此朕所以<md:KR4h0081_SBCK_047-2b>¶切于正俗者也子大夫積學明經其于古今之宜¶政事
之要方將推以待用其悉心以對毋忽¶
　　大都鄉試策問　　　　　　　富珠哩翀¶
朝廷者綱紀所綜而風化所由宣京師者郡縣所¶望而
<pb:KR4h0081_WYG_050-3a>
民物所由阜以上達下者禮樂政刑也事孰¶大焉以下
奉上者士農工商也業孰廣焉事振于¶上萬方治象以
之昭明業脩于下萬世邦本于是¶鞏固生民以來天下
國家莫之能易也夫禮天地¶之節也三代損益雖可槩
見叔孫之儀後世因之¶開元之禮通典載之宋金雖未
定其書禮之記錄<md:KR4h0081_SBCK_047-3a>¶者國有大議廟堂諏詢宸宁斷制必
采而用之其¶于事天享帝之為敬君臣父子夫婦之為
綱孝友¶睦婣任恤之為教果盡古昔之道適時措之宜
<pb:KR4h0081_WYG_050-3b>
乎¶樂天地之和也瞽宗制氏失傳雅益趨俗近古有¶為
之君知方之士思復古制而竟未能也其或有¶作不能
無憾沿襲至今署兩大樂律吕果脗合乎¶治忽果關繫
乎政以徳徳本于天法制禁令政之¶條目也施無所本
足以帥其下乎刑弼教教宗于¶禮鈇鉞鞭朴刑之不得
巳也用無所宗足以戢其¶亂乎民于下者士也農也工
也商也士俊造之藪<md:KR4h0081_SBCK_047-3b>¶也將相百執事之階也今養士法
加詳取士路加¶闢而士習益陋士氣益卑豈學非所用
<pb:KR4h0081_WYG_050-4a>
用非所學¶乎其何道以礪之農衣食之原也上有司農
之政¶下有勸農之臣墾令雖嚴而汙萊間于圻甸占籍¶
可考而遊惰萃于都城况其逺者乎其何法以治¶之工
利器之府也竒功熾而奪稼穡之務苦窳售¶而耗庫廩
之儲其何方以政之商懋遷之資也鈔¶法乆隳農末交
病市擾不測有無俱艱徼倖者公¶私相欺折閲者上下
莫愬其何術以平之¶聖天子踐阼科舉舊章再布明詔
京府開試光被<md:KR4h0081_SBCK_047-4a>¶徳音諸君子需貢輦下經濟首有望焉
<pb:KR4h0081_WYG_050-4b>
之八者本¶末精麤討論有素請著于說¶
　　鄉試策問　　　　　　　　　　宋　本¶
趙宋立國三百餘年遼金二氏與之終始其君臣¶媺惡
其俗化隆汙其政事號令征伐禮樂之得失¶皆宜傳諸
不朽為鍳將來然當世史官記傳叢雜¶不可盡信虞初
稗官之書又不足徵昔晉書成于¶貞觀唐史作于慶厯
葢筆削之公必待後世賢君¶臣而始定¶聖天子方以人
文化天下廷議將併纂三氏之書<md:KR4h0081_SBCK_047-4b>¶為不刋之典左氏史
<pb:KR4h0081_WYG_050-5a>
遷之體裁何所法凡例正朔¶之予奪何以辨諸君子其
悉著于篇用備採擇¶
　　鄉試策問　　　　　　　　　　歐陽𤣥¶
誦唐風者慕堯之遺俗歌豳雅者念周之初基載¶籍可
稽也國家龍興朔方渾厚之風雄武之氣所¶以度越百
王奄有四海者也當是時國人忠君親¶上之誠一出天
性旣而高昌親附乾竺大夏諸國¶景從域葱嶺民流沙
碣石以北祁連以西皆𨽻職¶方收其豪傑而用之亦旣
<pb:KR4h0081_WYG_050-5b>
尊尚國人之習而服被¶其風矣承平旣乆散處宇内名
爵之所砥礪才諝<md:KR4h0081_SBCK_047-5a>¶之所滋演捷出百家未有紀極雖風
氣大開文治¶加盛埶有然者然而黜浮而崇雅去漓而
還淳豈¶無其道歟親筆札者兼弓矢之藝飫膏梁者知
稼¶穡之難其教當何先歟别氏族以明本原同風俗¶以
表歸㑹其政有當講者歟才諝旣培養矣名爵¶旣錫予
矣其所以圖報稱者以何事歟願悉以對¶
　　會試策問　　　　　　　　　　歐陽𤣥
<pb:KR4h0081_WYG_050-6a>
葢聞三代以來經國之制至于今而不朽者未有¶盛于
九府圜法者也國初楮幣量時度宜嵗乆變¶通埶所必
至粤若稽古歴山莊山之鑄先王荒政<md:KR4h0081_SBCK_047-5b>¶民無捐瘠將使
錢楮通行矧兹時與事㑹然而輕¶重之則斂散之方可
以行之永乆者必有良法矣¶伊欲重不至于病鈔法輕
不至于費國資歛可以¶益于公散可以便于私以至廣
鼓鑄之所而不滋¶偽盡坑冶之利而不厲民平貿易之
價而不偏均¶逺近之用而不滯新不至貽將來之弊舊
<pb:KR4h0081_WYG_050-6b>
不至隳¶前代之成官有典守而不冗于設員銅有中買
而¶不煩于立禁肉好之詣精銖兩之適等逺物畢來¶而
舶無逸出之患私蔵盡發而人無告訐之虞若¶是者何
以各臻于善歟諸君子學古而通今茍有<md:KR4h0081_SBCK_047-6a>¶以裕國而庇
民者其悉心以對無隱¶
　　鄉試策問　　　　　　　　　　黄　溍¶
三代法制見于經者惟周官一書大綱小紀詳略¶相因
其言人事悉矣然稽之尚書王制孟子之書¶有不能盡
<pb:KR4h0081_WYG_050-7a>
同者何歟或以為周公致太平之迹或¶以為六國陰謀
之書果何所折衷歟周衰諸侯惡¶其害已而皆去其籍
是書何以獨存歟漢除挾書¶之律是書最後出而冬官
亡矣時以考工記足之¶或者排其非是考工有記果出
于誰歟或又謂三¶百六十之属巳散見于五官冬官果
未嘗亡歟國<md:KR4h0081_SBCK_047-6b>¶家以經術取士而是書不列科目豈以劉
歆蘇綽¶王安石輩用之而不驗歟抑他有可議者歟厥
今¶朝廷内建六曹葢古六官之遺意豈其成法固在¶所
<pb:KR4h0081_WYG_050-7b>
取歟抑猶有可舉而行者歟諸君子為有用之¶學宜熟
講之矣願聞其說¶
　啓¶
　　謝嚴東平賜馬啓　　　　　　　康　曄¶
㣲勞亡有敢及三命之榮小巳奚堪遽冒千金之¶賞所
賜厚矣何愧如之伏念曄材素無良器非致¶逺徒勉厲
駑之志莫成率驥之功無所取哉龎然<md:KR4h0081_SBCK_047-7a>¶大耳詩書廢棄
難追韓愈之飛黄鄉里歸來亦乏¶少㳺之欵段敢忘代
<pb:KR4h0081_WYG_050-8a>
勞之駿足孰憐負俗之陳人¶賁然來思念不到此兹葢
伏遇相公秉鞭作牧如¶馭臨民名高齊駟之無稱徳大
魯駉之有頌小者¶大者縶之維之雖病顙之駒謂何飾
矣至泛駕之¶馬亦在馭焉不圖衰朽之蹤曲被閑馳之
恵自矜¶光寵獲免徒行敢曰據鞍效馬伏波之矍鑠恐
其¶嚲鞚有杜工部之損傷感佩良深染濡奚罄¶
　　謝解啓　　　　　　　　　　　閻　復¶
芹宫角藝初無黄絹之辭藻鑑垂光誤中青錢之<md:KR4h0081_SBCK_047-7b>¶選名
<pb:KR4h0081_WYG_050-8b>
非情稱感與愧并切惟辭賦之淵源是乃古¶詩之糟粕
荀氏子發明其大槩宋大夫鼓舞乎後¶塵英華秀發則
洛陽少年文彩風流則臨卬詞客¶自兹以往作者寖多
摛章繪句者往往有之操紙¶染翰者滔滔皆是若孫綽
擅聲金之美子雲韜吐¶鳯之竒二班父子卓冠一時陸
家弟兄獨步當世¶莫不振金石鏗鏘之調窮霧縠組麗
之文大而仁¶義諷諭之至言細而鳥獸草木之多識禁
踰侈則¶有東京西京之作辨時事則有吴都蜀都之編
<pb:KR4h0081_WYG_050-9a>
或¶上林以諷其畋遊或甘泉以述其郊祀升堂入室<md:KR4h0081_SBCK_047-8a>¶雖
未窺孔氏之門墻宣徳通情亦庶幾風人之㫖¶趣何此
源流之降演為舉科之文一變唐宋尚餘¶作者之典刑
百變金遼無復舊家之風骨拘之以¶聲律之調暢撿之
以對偶之重輕以窘邊幅為謹¶嚴以粘皮骨為親切描
題畫影但知一字之工夫¶抹東塗西不覺六經之破碎
習非成是以變為常¶事馳驟者輒謂之荒唐務雄贍者
例云乎唱呌雖¶子建胸中之八斗不得騁其才雖少陵
<pb:KR4h0081_WYG_050-9b>
筆陣之千¶軍無以施其勇然有司之獲選亦壯夫所不
為何¶承平歴世而來莫之敢指葢僥倖一第之外孰知<md:KR4h0081_SBCK_047-8b>¶其他必待權衡至公之流庶展琴瑟更張之手伏¶惟提
學郎中先生儒林冠冕學海宗盟憫斯文重¶厄于秦灰
賛東國復修乎泮水甄陶後進殿最于¶春秋二季之間
鑑視前車洗滌乎場屋百年之弊¶俾削拘攣之態庶還
麗則之風格雖守而必文辭¶之可觀辭雖尚而亦義理
之為主加程文律度于¶古今骨格之内取古今氣艷于
<pb:KR4h0081_WYG_050-10a>
程文規矩之中自¶非卓爾不羣之才曷起褒然舉首之
選如復者青¶衿末品白屋蕪¶才天杓仰企媿未濯翼以
凌梯絳漢難慿徒自尋章<md:KR4h0081_SBCK_047-9a>¶而摘句五音中度敢論擲地
之宫商八表神遊安¶有凌雲之氣象辨作戰蝸之兩角
尚慚窺豹之一¶班鼯䑕之窮顧將奈何黔驢之技葢止
此耳豈意¶不以菲葑之下體遽令糠粃以先揚敢不益
礪操¶修重鞭鄙鈍進而不已雄以當前庶取百中之功¶
不負千金之顧銘心鶚路謝九秋桂子之風刮眼¶龍門
<pb:KR4h0081_WYG_050-10b>
㸔三月桃花之浪¶
　上梁文¶
　　廣寒殿上梁文　　　　　　　　徐世隆¶
析木星躔臨士馬雄疆之地瓊華仙島營<md:KR4h0081_SBCK_047-9b>¶帝王游豫之
宫葢因前代規模便有内都氣象金¶臺南峙玉泉西流
北襟山勢真龍乕之區東帶海¶濤盡魚鹽之國控河朔
上流之上居今日中原之¶中是宜均貢賦于四方定龜
鼎于億載况朝覲必¶有接見之所凡宫室本非逸樂而
<pb:KR4h0081_WYG_050-11a>
為恭惟¶皇帝陛下功塞兩間徳光五葉明俊徳以親九
族¶脩文徳而來逺人以至治不世出之英姿舉累朝¶未
暇行之令典旣嚴先廟當備行宫念人疲飛輓¶而尚未
全蘇雖躬在暴露而不自為苦逮至干戈¶之載戢始令
棟宇之重脩壯未央而襲秦風鄙蕭<md:KR4h0081_SBCK_047-10a>¶相重威之設葺九
成而損隋制慕唐皇去泰之心¶卽廣寒之廢基應清暑
之故事敬涓穀旦爰舉柏¶梁敢陳工誦之言庸代子來
之詠
<pb:KR4h0081_WYG_050-11b>
抛梁東海外三韓向化風鴨綠江頭無戰伐盡銷¶金甲
事春農¶
抛梁南恵雨仁風洗瘴嵐干羽兩階苗自格篚包¶不數
洞庭柑¶
抛梁西鐵嶺兵閑太白低聞道上都朝㑹日降王¶侍子
到來齊¶
抛梁北天道北旋昌水徳周天列宿象臣民萬嵗<md:KR4h0081_SBCK_047-10b>¶千秋
拱宸極
<pb:KR4h0081_WYG_050-12a>
抛梁上雲馭霓旌擁仙仗長春白鶴自天來特為¶吾皇
降靈貺¶
抛梁下輦路春風促龍駕都人莫訝晚迴鑾秋郊¶恐損
如雲稼¶
伏願上梁之後一人有慶萬壽無疆地儀厚配于¶長秋
天位普臨于諸夏青宫朱邸曄曄相輝玉葉¶金枝綿綿
不絕鸞臺鳯閣咸登柱石之臣象郡鷄¶林永作藩維之
守國無橈棟民悉奠居延及魚鳥¶之㣲生亦遂池臺之
<pb:KR4h0081_WYG_050-12b>
同樂<md:KR4h0081_SBCK_047-11a>¶　　太廟上梁文　　　　　　　　　王　磐¶
聖人作事仰憲百王都邑成規要傳萬世越皇居¶之肇
建必宗廟以為先是故舜紹堯基歸格于藝¶祖之室周
成洛邑烝祭于文王之宫典冊相傳古¶今一制今皇帝
仁涵動植孝奉神明飲食菲薄¶而豐腆于粢盛衣服純
素而鮮華于黻冕講求故¶事太常之禮樂一新圖任舊
人漢官之威儀漸復¶敬擇吉地爰立太宫百堵皆興千
<pb:KR4h0081_WYG_050-13a>
楹並列堅桫文¶梓半出于江南巨柏長松并來于山北
共勸樂趨¶之役咸成百日之功因舉脩梁輒伸善頌<md:KR4h0081_SBCK_047-11b>¶抛梁東澣海無波舟檝通行見新羅兼日本共來¶助祭
賀新宫¶
抛梁西西域重開路不迷碧瑱明珠駞滿背香犀¶藥草
似長堤¶
抛梁南楚風輕脆尚虚談供祭包茅冝早貢莫誇¶天險
恃江潭
<pb:KR4h0081_WYG_050-13b>
抛梁北萬勇不能當一徳龍沙戰土漲天潢舞干¶未乆
苗來格¶
抛梁上綿蕞新儀參法象禮文隆殺相時宜魯國¶兩生
何太强<md:KR4h0081_SBCK_047-12a>¶抛梁下天開有道扶宗社列聖相承四紀餘于今¶初覩
文明化¶
伏願上梁之後干戈罕用爼豆常陳長朱草于齋¶除産
靈芝于廟柱烝嘗禴祀保百世之宗祧朝覲¶㑹同來萬
<pb:KR4h0081_WYG_050-14a>
方之玉帛各安環堵室同作太平人¶
　　東宫正殿上梁文　　　　　　　盧　¶摰
玉冊金文旣正重離之位桂宫蘭殿載新洊震之¶居葢
將别冢嫡以繫人心所以敞儲闈而貳宸極¶恭惟¶皇帝
陛下綂垂萬世徳冠百王以不世之英姿脩<md:KR4h0081_SBCK_047-12b>¶曠古之墜
典頃因定鼎爰用正朝固非逸豫之期¶率皆社稷之計
每穆然思隆萬世之本其必也能¶聳四方之觀迺眷春
宫式崇丕構敬惟皇太子¶殿下温文日就岐嶷生知趨
<pb:KR4h0081_WYG_050-14b>
朝囘馳道之車侍幄¶辨南陽之牘然不有師賔接見之
所則何以示軌¶範不有衞率環列之所則何以明等威
于是少府¶獻圖冬官督役顧僦盡出内帑經費不煩大
農萃¶楩柟豫章之材罄般輸梓匠之技規模素定斤築¶
隆施繡桷華榱拱星辰于閶闔飛橋複道接雲氣¶于蓬
萊允叶龜謀共扶虹棟敢申善頌以相歡謠<md:KR4h0081_SBCK_047-13a>¶抛梁東太掖滄波與海通玉殿問安僊仗曉鬱䓤¶浮動
廣寒宫
<pb:KR4h0081_WYG_050-15a>
抛梁西京觀巍峩太白低少海旌旗葱嶺㨗至今¶威信
徹羌氐¶
抛梁南天策元勲自可參鈆槧小才蕭綂輩癡兒¶官事
竟何堪¶
抛梁北勿謂天高人叵測居卿半夜望前星輝耀¶晶熒
拱辰極¶
抛梁上萬國歡欣覩明兩金相玉裕徳無疵主鬯¶承祧
神自享<md:KR4h0081_SBCK_047-13b>¶
<pb:KR4h0081_WYG_050-15b>
抛梁下翼翼青宫崇廣厦横經問道重師儒卻笑¶瀛洲
非大雅¶
伏願抛梁之後殿下端居鶴禁誕荷鴻休得保傅¶若二
疎有賔客如四皓問安視膳克盡兩宫之歡¶監國撫軍
大慰兆民之望¶
　　尚書省上梁文　　　　　　　　閻　復¶
龍蟠虎踞近依天闕之九重鳥革翬飛肇啟文昌¶之八
座昭風雲之慶㑹聳華夏之具瞻麟鳯來游¶燕雀相賀
<pb:KR4h0081_WYG_050-16a>
欽惟¶聖明罄天張宇亘地開封混六合以為家攬羣英<md:KR4h0081_SBCK_047-14a>¶而入彀周卿有六以冢宰綂百官唐省分三曰尚¶書總
庶務喉舌典樞機之密股肱資輔佐之良惟¶政事之有
堂實熙朝之盛典再涓吉地爰築新基¶輦來落落之竒
材構出潭潭之仙府左帶鳯池之¶水右瞻鰲冠之峰聽
雞有便于趨朝待漏不煩于¶他所三槐論道端居上相
之尊一筆為霖廣作蒼¶生之福允協龜策共舉虹梁博
採歡謠庸申善頌
<pb:KR4h0081_WYG_050-16b>
抛梁東日出扶桑化景融盡道今年春澤好安排¶歌酒
慶年豐¶
抛梁南解慍風清澍雨甘萬頃黄雲登夏麥千村<md:KR4h0081_SBCK_047-14b>¶白雪
簇春蠶¶
抛梁西月&KR1208;無塵太白低九曲河清蛟蜃逺萬年¶枝穩
鳯鸞棲¶
抛梁北玉牒交歡懷聖徳草芳麒驥附龍鱗沙遙¶鶺鴒
攀鳯翼
<pb:KR4h0081_WYG_050-17a>
抛梁上調元上應璿璣象輔徳常依紫極垣洗兵¶更挽
銀河浪¶
抛梁下發政施仁自鰥寡甄陶萬類入洪鈞廕庇¶八荒
開廣厦¶
伏願上梁之後三辰即序庶政惟和邦畿符鼎足<md:KR4h0081_SBCK_047-15a>¶之安
輔相恊棟隆之吉二十四考休誇中令之賢¶材萬八千
年共祝天皇之聖夀¶
　　九先生祠上梁文　　　　　　　薛友諒
<pb:KR4h0081_WYG_050-17b>
道行天地之間固存消長世乏聖賢之出孰與綱¶維欲
開我後人必須先覺者濓溪先生圖立太極¶學契聖功
發四端萬善之原扶三綱五常之教幸¶親傳之明道而
復授以伊川况康節之同時有横¶渠之行輩文正挺生
于洓水南軒迭起于漢川在¶吕太史豈曰小知至朱晦
庵始為大備歴于千載¶實惟九人視漢唐訓詁之徒尚
陪從祀接孔孟湮<md:KR4h0081_SBCK_047-15b>¶㣲之綂當有崇祠爰即州庠載嚴像
設冀篤信好¶學之士啓見賢思齊之心縱有避秦人必
<pb:KR4h0081_WYG_050-18a>
願受㕓¶而出於變離騷國須捨所學而從助舉脩梁恭
陳¶善頌¶
抛梁東人在光風霽月中為報仙源來學者精思¶力踐
是豪雄¶
抛梁西先哲從游記鄠郿樂地一言良有悟更能¶談易
撤臯比¶
抛梁南春染沅江一帶藍時不再來如逝水亟將¶伊洛
學窮探<md:KR4h0081_SBCK_047-16a>¶
<pb:KR4h0081_WYG_050-18b>
抛梁北斯文復振無楊墨集成今說考亭功畢竟¶是傳
來魯國¶
抛梁上天根月窟閑來往欲將妙理向詩尋靜著¶工夫
讀擊壌¶
抛梁下朝家咫尺求儒雅致君堯舜看成規通鑑¶一編
無右者¶
伏願上梁之後師儒輩出理學大明廣性命道徳¶之傳
賛禮樂文明之治揭兹盛典化及遐方
<pb:KR4h0081_WYG_050-19a>
　　太次殿上梁文　　　　　　　　宋　本¶
太室奉先&KR0388;蠁之情斯在齋庭設次敬共之念彌<md:KR4h0081_SBCK_047-16b>¶興于
以為中嚴外辨之需于以構上棟下宇之壯¶配天具澤
不日告成恭惟¶皇帝陛下先祖是皇神明其徳議禮盡
致曲之道¶享親極如在之誠玉瓉黄流躬莅四時之祭
龍衮¶𤣥冕力還三代之儀且聖人垂遷坐之規斯明主¶
制齋心之地度閟宫之宻邇掄良梓以經營繩直¶凖平
騞考工之斤斧芒寒色正炯清廟之星辰陟¶降彤庭往
<pb:KR4h0081_WYG_050-19b>
來黄道凡所以如聲音笑貌在其上皆¶以其思居處志
意于此中適穀旦之較涓致柏梁¶之對舉爰歌六偉用
相羣工<md:KR4h0081_SBCK_047-17a>¶抛梁東淑氣扶輿九廟中獻嵗發春當禴祭太平¶天子
宿齋宫¶
抛梁西天子秋嘗執鎮圭明發有懷常不寐萬¶幾思慮
一時齊¶
抛梁南祠祭顔哀神所監登降周旋無過舉禮官¶遷秩
<pb:KR4h0081_WYG_050-20a>
聖恩覃¶
抛梁北大蒸嵗祭騂牛一聖君方寸儘神通先¶正千秋
常配食¶
抛梁上三后在天時陟降風馬雲輿恍惚中神靈¶只為
多儀享<md:KR4h0081_SBCK_047-17b>¶抛梁下天子孝思天下化鬱金秬黍與菁茅錫¶貢紛紛
走諸夏¶
伏願上梁之後宗祏鼎安本枝益茂黼珽謹彌文¶于燕
<pb:KR4h0081_WYG_050-20b>
翼縉紳執彛器而駿奔二世穆一世昭永配¶明禋于文
祖三年祫四年禘載隆純嘏于神孫泰¶山四維¶天子萬
夀¶
　
　
　
　
　元文類巻四十七
