# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:20.923868
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 51
#+PROPERTY: FILE SB04n0204-051國朝文類-卷第五十一.
<pb:KR4h0081_SBCK_051-1a>¶
國朝文𩔖卷第五十一¶
墓誌¶
　　故金漆水郡侯耶律公墓誌銘　元好問¶
金天興初元三月廿七日金昌府䧟靜難軍節度¶
使致仕&KR0238;水郡侯貞死之公遼族河間人初以護¶
衛事章宗累遷左將軍貞祐丙子奉㫖分領𨵿陜¶
軍朔方兵猝破潼𨵿主帥訛可力不支失利於乾¶
石壕之間將卒多被俘執公義不受辱引佩刀自¶
刺且投大澗中刺不殊下澗數丈礙大樹而止明¶
日朔方兵退左右求公得之扶舁歸洛陽事聞朝¶
<pb:KR4h0081_SBCK_051-1b>¶
廷馳遣尚醫救之即拜同知河南府事未幾改孟¶
州經略使歷歸德知府西安軍節度使昌武軍節¶
度使知河州再任昌武入爲殿前右副都㸃檢換¶
左副轉武衛軍都指揮使河南改金昌府升中京¶
以公權畱守行帥府事俄拜靜難軍節度使明年¶
請老間居洛陽至是城䧟公族屬有在朔庭秉大¶
權者得公兵亂中將由孟津渡北行公嘆曰吾家¶
丗受國恩吾由侍衛起身至秉旄節向在乾石壕¶
巳分一死今北行欲何求耶乃不食七日而死時¶
年六十七天人納合氏&KR0018;遺骨藁塟聊城後二年¶
<pb:KR4h0081_SBCK_051-2a>¶
夫人殁乃合塟焉夫人在時甞求予銘公墓其殁¶
也其弟重以臨終之言爲託故略爲次第之嗚呼¶
丗無史氏乆矣遼人主盟將二百年至如南衙不¶
主兵比司不理民縣長官專用文吏其間可記之¶
事多矣泰和中詔修遼史書成㝷有南遷之變蕳¶
𠕋散失世復不見今人語遼事至不知起滅凡幾¶
主下者不論也通鑑長編所附見及亡遼録北顧¶
備問等書多敵國誹謗之辭可盡信邪正大初予¶
爲史院編修宫當時九朝實録巳具正書藏祕閣¶
副在史院壬辰喋血之後又復與遼書等矣可不¶
<pb:KR4h0081_SBCK_051-2b>¶
惜哉故二三年以來死而可書如承㫖子正中郎¶
將良佐御史仲寧尚書仲平大理德輝㸃檢阿散¶
郎中道逺右司元&KR0123;省講議仁卿西帥楊沃&KR0283;奉¶
御忙哥宰相子伯詳節婦參知政事伯陽之夫人¶
長樂妻明秀孝女舜英予皆爲誌其墓夫文章天¶
地之元氣無終絶之理他日有以史學自任者出¶
諸公之事未必不自予發之故不敢以文不足起¶
其事爲之辭嗚呼可不惜哉銘曰¶
謂辱也而不屈焉謂喪也而不失焉頽波方東有¶
物屹焉天奪于人我獨也天孰爲爲之樂我所然¶
<pb:KR4h0081_SBCK_051-3a>¶
國殤纍纍骨&KR0079;棄&KR0162;維公之藏土厚木堅殆天以¶
後死者爲金石無窮之傳銘以表之慰彼下泉¶
　　雷希顔墓誌銘　元好問¶
南渡以來天下稱宏傑之士三人曰髙廷玉獻臣¶
李純甫之純雷淵希顔獻臣雅以竒節自&KR0018;名士¶
喜從之游有衣冠龍門之目衛紹王時公卿大臣¶
多言獻臣可任大事者紹王方重吏貟輕進士至¶
謂髙廷玊人才非不佳恨其出身不正耳大安末¶
自左右司郎官出爲河南府治中卒以髙材爲尹¶
所忌瘐死雒陽獄中之純以薊州軍事判官上書¶
<pb:KR4h0081_SBCK_051-3b>¶
論天下事道陵竒之詔參淮上軍仍驛遣之泰和¶
中朝廷無事士大夫以宴飮爲常之純於朋㑹中¶
或堅坐深念咄咄嗟唶&KR0002;有且夕憂者或問之故¶
之純曰中原以一部族待朔方兵然竟不知其牙¶
帳所在吾見華人爲所魚&KR0079;去矣聞者訕𥬇之曰¶
四方承平餘五六十年百姓無狗吠之警渠不以¶
時自娛樂乃妖言耶未幾北方兵動之純從軍還¶
知大事巳去無復仕進意蕩然一放於酒未甞一¶
日不飮亦未甞一飲不醉談𥬇此丗&KR0002;不足玩者¶
貞祐末甞召爲右司都事巳而擯不用希顔正大¶
<pb:KR4h0081_SBCK_051-4a>¶
&KR0004;拜監察御史時主上新即位宵衣旰食思所以¶
弘濟艱難者爲甚力希顔以爲天子富於春秋有¶
能𦤺之資乃拜章言五事大略謂精神爲可養&KR0004;¶
心爲可保人君以進賢退不肖爲職不宜妄費日¶
力以親有司之事上嘉納焉庚寅之冬朔方兵突¶
入倒迴谷勢甚張平章芮公逆擊之突&KR0016;退走塡¶
壓谿谷間不可勝筭乗勢席卷則當有謝玄淝水¶
之勝諸將相異同欲釋勿追奏至廷議亦以爲勿¶
追便希顔上書以破朝臣孤注之論謂機不可失¶
小勝不足保天所予不得不取引援深切灼然易¶
<pb:KR4h0081_SBCK_051-4b>¶
見而主兵者沮之䇿爲不行後京兆鳳翔報北兵¶
狼狽而西馬多不暇入銜數日後知無追兵乃聚¶
而攻&KR0235;翔朝廷始悔之至今以一日縱敵爲當國¶
者之恨凡此三人者行軰相及交甚歡氣質亦略¶
相同而希顔以名義自檢彊行而必致之則與二¶
子爲絶異也蓋自近朝士大夫始知有經濟之學¶
一時有重名者非不多獨以獻臣爲稱首獻臣之¶
後士論在之純之純之後在希顔希顔死遂有人¶
物渺然之歎三人者皆無所遇合獨於希顔尤嗟¶
惜之云希顔别字季黙渾源人考諱思大定末仕¶
<pb:KR4h0081_SBCK_051-5a>¶
爲同知北京路轉運使事希顔其暮子也崇慶二¶
年中黃裳榜進士乙科釋褐涇州録事不赴換東¶
平府録事以勞績遥領東阿縣令調徐州觀察判¶
官召爲荆王府文學兼記室參軍轉應奉翰林文¶
字同知制誥兼國史院編&KR0113;官考滿再任俄拜監¶
察御史以公事免用宰相侯莘卿薦除太學博士¶
還應奉終于翰林修撰累官太中大夫娶侯氏子¶
男二人公孫八&KR0010;宜翁四&KR0010;女二人長嫁進士陳¶
某其㓜在室&KR0004;希顔在東平東平河朔重兵處也¶
驕將悍卒𠋣外冦爲重自行䑓以下皆務爲摩拊¶
<pb:KR4h0081_SBCK_051-5b>¶
之希顔莅官所以自律者甚嚴出入軍中偃然不¶
爲屈故頗有喧譁者不數月閭巷間家有希顔畫¶
像雖大將亦不敢以新進書生遇之甞爲戸部髙¶
尚書唐卿所辟權遂平縣事時年少氣銳擊豪右¶
發奸伏一縣畏之稱爲神明及以御史廵行河南¶
得贜吏尤不法者榜掠之有至四五百者道出遂¶
平百姓相傳雷御史至豪猾望風遁去蔡下一兵¶
與權貴有連脫役遁田間時以藥毒殺民家馬牛¶
而以小直脅取之希顔捕得數以前後罪立杖殺¶
之老㓜聚觀萬口稱快馬爲不得行然亦坐是失¶
<pb:KR4h0081_SBCK_051-6a>¶
官希顔三&KR0010;喪父七&KR0010;養於諸兄年十四五貧無¶
以爲資乃以胄子入國學便能自樹立如成人不¶
二十游公卿間太學諸人莫敢與之齒渡河後學¶
益博文益竒名益重爲人軀幹雄偉髯張口哆顔¶
渥丹眼如望羊遇不平則疾惡之氣見於顔間或¶
嚼齒大罵不休雖痛自摧折猝亦不能變也食兼¶
三四人飲至數斗不亂狉酒淋漓談謔間作辭氣¶
縱横如戰國游士歌謡慷慨如關中豪傑料事成¶
敗如𪧐將能得小人根株窟穴如古能吏其操心¶
危慮患深則又似夫所謂孤臣孽子者平生慕孔¶
<pb:KR4h0081_SBCK_051-6b>¶
融田疇陳元龍之爲人而人亦以古人期之故雖¶
其文章號一代不數人而在希顔仍亦餘事耳希¶
顔年四十六以正大八年辛卯八月二十有三日¶
暴卒後二日葬戴樓門外三王寺之西&KR0002;干歩好¶
問與太原王仲澤哭之因謂仲澤言星殞有占山¶
石崩有占水斷流有占斯人巳矣瞻烏爰止不知¶
於誰之屋耳其十月北兵由漢中道襲荆襄京師¶
戒嚴銘曰¶
維季黙父起營平弱齡飛騫振厥聲僃具文武任¶
公卿百出其一丗巳驚紫髯八尺傾漢庭前有趙¶
<pb:KR4h0081_SBCK_051-7a>¶
張耻自名目中中敵無遁情太息流涕請進兵揜¶
聦不及馳迅霆一日可復齊百城天網四靣開鯢¶
鯨砥柱不捄洪濤傾望君佐王正&KR0022;經或當著言¶
垂日星一僨不起誰使令如秦而帝寜勿生不然¶
亦當蹈東&KR0538;元精炯炯賦子形溘焉寧與一物并¶
千年紫氣鬱上征知有龍劔留泉扃何以驗之石¶
有銘¶
　　孫伯英墓誌銘　元好問¶
伯英在太學時所與游皆一時名士故相程公日¶
新判河南伯英居門下甚愛重之貞祐&KR0004;中原受¶
<pb:KR4h0081_SBCK_051-7b>¶
兵朝廷隔絶府治中髙廷玊獻臣接納竒士號爲¶
衣冠龍門大尹復興惎之會有爲飛語者云治中¶
結客將據河以反遂爲尹所搆凡所與徃來者如¶
雷淵希顔王之竒士衡辛愿敬之俱䧟大獄危有¶
一網之禍伯英出入府寺人爲出死力者多故得¶
光事遁去依殷輔之商州變姓名從外家稱道人¶
王守素會赦乃歸貞祐丙子子自太原南渡故人¶
劉昻霄景玄愛伯英介予與之交因得過其家登¶
壽樂堂飲酒賦詩尊爼間談𥬇有味使人乆而不¶
厭伯英時年四十許困名&KR0163;巳乆重爲丗故之所¶
<pb:KR4h0081_SBCK_051-8a>¶
摧折稍取莊周列禦冦之書讀之視丗咮蓋漠然¶
矣予意其本出將家氣甚髙巳浙節爲書生束以¶
詩禮優柔饜飫偶以緼藉見名其鬱鬰不能平者¶
時一發見知縛虎之急一怒故在丗巳亂天下事¶
無可爲思得毀裂冠冕投竄山海以高騫自便日¶
暮途逺倒行而逆施之古人或爲抱𨵿或仕執翿¶
或妄從博徒賣&KR0308;者游其畫皆出於無聊頼之至¶
耳非本志也又明年客有來崧山者云伯英真爲¶
黃冠師矣正大庚寅十月十九日殁于亳之太清¶
宫春秋五十有一因即其地葬之曽祖堅金初以¶
<pb:KR4h0081_SBCK_051-8b>¶
軍功贈龍虎衛上將軍隴州刺史祖汝楫武略將¶
軍魯山令父鈞武義將軍昌州鹽使司判官室劉¶
氏前殁子璋壻同郡王好禮伯英&KR0004;名&KR0022;傑後改¶
天和孫氏雄州容城人居雒陽四丗矣銘曰¶
馬逸覂駕犢健破車霸略所貪丗議之拘我足天¶
衢彼責守閭我材明堂彼求侏儒&KR0214;&KR0214;之與曹而¶
昩昩之與居俱腐草木孰别以區千百載而下或¶
有攓蓬而問者又焉知其輕丗肆志自放於方之¶
外以耗壯心而老歳月歟¶
　　聶孝女墓誌銘　元好問¶
<pb:KR4h0081_SBCK_051-9a>¶
五臺聶天驥元吉爲尚書左右司貟外郎壬辰之¶
冬車駕東狩元吉留汴梁明年正月二十有三日¶
崔立舉兵反殺二相省中元吉&KR0013;兵創甚女日夜¶
悲泣謁醫者療之百方至刲其股雜他&KR0079;以進而¶
元吉竟不可捄時京城圍乆食且盡閭巷間有嫁¶
妻以易一飽者重以喋血之變剽奪陵暴無復人¶
紀女資孝弟讀書知義理思以大義自完塟其父¶
之明日乃絶脰而死士大夫賢之有爲泣下者女¶
字舜英年二十二甞嫁爲進士張伯豪妻伯豪死¶
歸父毋家嗚呼壬辰之亂極矣中國之大百年之¶
<pb:KR4h0081_SBCK_051-9b>¶
乆其亡也死而可書者權參知政事翰林學士承¶
㫖子政右丞大用御史大夫仲寧戸部尚書仲平¶
大理徳輝點檢阿撒郎中道逺省講議仁卿奉御¶
忙哥宰相子伯祥𪧐直將軍長樂妻眀秀參知政¶
事伯陽之夫人與孝女十數人而己且有婦人焉¶
夫一昹有不可謂之絶一目張不可謂之亂一夫¶
有立志不可謂之土崩痛乎風俗之移人也孝女¶
合塟張氏墓在某所銘曰¶
嫈政之姊哭徇其季千祀有傳猶聶之丗嗟惟孝¶
女之死自遂死而有知及父於隧以子則孝以婦¶
<pb:KR4h0081_SBCK_051-10a>¶
則義以斷則勇以守則智於今之人麟&KR0235;之瑞莫¶
靳者名天曰羙器不於士夫一女之𢌿銘以表之¶
并志予愧¶
　　南京轉運司支度判官楊公墓誌銘　許衡¶
公諱天徳字君羙其先耀之羙原人徙同官至高¶
祖儀徙髙陵丗業農曽祖諱亨祖諱植始爲縣吏¶
父諱禮以大定庚子&KR0010;十二月庚子生公于北郭¶
公之父雅好儒而仲兄茂實克家厚資公使游學¶
公亦篤勤能副所望旣𨽻業太學登興定二年進¶
士第釋&KR0260;&KR0024;博州聊城丞未及赴辟陜西行臺&KR0122;¶
<pb:KR4h0081_SBCK_051-10b>¶
㝷權大理寺丞繼擬主長安簿未幾正主慶陽安¶
化簿㝷辟徳順之隆徳今再辟安化今&KR0024;尚書都¶
省&KR0122;遷轉運司支度判官京城不守流寓宋魯間¶
十年而歸長安公自讀書入仕至于晚&KR0010;風節矯¶
矯始終不少變其爲隆徳也&KR0013;圍於徳順冐圍請¶
援以死期於復命及復立縣治撫養瘡痍誅鋤強¶
梗民頼以安慶陽之圍也復任安化主師以公忠¶
勤使兼録事并鎮撫軍民又牒令判府事晝夜不¶
遑處盡智畢力拒守踰年居民餓死殆盡卒逮救¶
至圍解召公還京師公歎曰旣不能救民之死又¶
<pb:KR4h0081_SBCK_051-11a>¶
暴其骸而去之吾不忍也擾攘中竟留月餘悉收¶
塟之其忠主愛民&KR0002;此亂後士夫或不能自守而¶
公於勢利藐然如浮雲晚讀大學解沿及伊洛諸¶
書大嗜愛之常語人曰吾少時精力奪於課試殊¶
不省有此今而後知吾道之傳爲有在也埋没篆¶
刻中幾不復見天日目昬不能視書猶使其子講¶
誦而朝夕聴之以是自樂及有疾親友徃問之談¶
𥬇歌詠不衰曰吾晚年幸聞道死無恨矣以戊午¶
&KR0010;十月四日卒于家春秋七十有九公娶冦氏早¶
亡一女&KR0244;三原郭孝㢘再娶太常少卿京兆孫通¶
<pb:KR4h0081_SBCK_051-11b>¶
祥之女一子曰㳟懿孫男曰寅孫女二人皆㓜以¶
是年十二月十日塟于髙陵閏國鄉奉政原之先¶
塋公子孝㢘篤實克紹先志平居事公巳著信於¶
朋友而執喪哀毀至五日不食寢苫枕塊居廬啜¶
粥又能行古道其治喪一從公之遺命用司馬氏¶
朱氏攷訂古禮民迷固乆而公獨得以禮塟有子¶
如此公爲不朽矣河内許衡敬叙其事而爲之誌¶
且系銘曰¶
出也有爲死生以之處也有守不變于時日臨桑¶
榆學喜有得其知益精其行益力吾道之公異端¶
<pb:KR4h0081_SBCK_051-12a>¶
之&KR0059;瞭然胷中洞析亳𨤲外&KR0059;内公息邪詎詖俯¶
仰古今可以無愧受全于天復歸其全尚固幽藏¶
無窮歳年¶
　　易州太守郭君墓誌銘　劉因¶
金貞祐主南渡而元軍北還是時河朔爲墟蕩然¶
無統強焉弱陵衆焉寡暴孰得而控制之故其遺¶
民自相吞噬殆盡間有豪傑之姿者則天必誘其¶
衷使聚其鄉鄰保其險阻示以紀律使不相犯以¶
相守望卒之事定而後復業凡今所存非其人則¶
其人之子孫也嗚呼蓋亦無幾矣而向之所謂豪¶
<pb:KR4h0081_SBCK_051-12b>¶
傑者後皆眞擁雄城而爲大官其子孫或沿襲取¶
將相凡其宗族故&KR0199;與同事者亦皆布列在位享¶
富貴之樂而其所頼以存及其子孫則爲之臣民¶
而服其役出租賦而禄之彼亦非幸也蓋天以是¶
報其功人以是報其力僅&KR0244;平而巳易之蔡國張¶
公柔則當時開壁於易山諸砦者君其女兄子也¶
君諱弘敬字彦禮易州定興人曾祖安仁祖儀皆¶
業農考彦成以諄謹勤力爲蔡公所𠋣任甞攝行¶
元帥事君性警敏羙姿容讀書善射蔡公器之復¶
以女妻焉丁未授束鹿長庚戍遷易州太守壬子¶
<pb:KR4h0081_SBCK_051-13a>¶
改完州易人以善政請於是復爲易州時官制未¶
立諸侯得自辟署曰長曰太守皆從一時之制云¶
以甲寅三月十日卒以是月二十一日葬於河内¶
之兆子男一人奉議大夫謙即夫人張氏出也後¶
三十年謙泣涕來請曰謙不幸早孤今思所以報¶
吾親欲得先生長者一言以銘其墓託以不朽庶¶
幾少慰人子之心乃拜旣許又拜予迫於禮文謹¶
且僃而終銘之銘曰¶
生物爲心乃厭其蕃自㳙㳙而洪河洪河滔滔沃¶
之焦山曾不思造物之艱難顧兹方慘而有忻茁¶
<pb:KR4h0081_SBCK_051-13b>¶
然頋果孰靳天心可觀史氏命凡胡甚不仁斬首¶
曰級書多是勤抑不知取賞于一時之所&KR0059;事者¶
乃所以受罰于千萬丗公共之天孰不知急此而¶
獨使道家爲知言易山峩峩昔誰壁門易山之民¶
今誰子孫爲斯人之壻也爲斯人之子也爲易州¶
者固宜斯人兹實其墳¶
　　新安王生墓誌銘　劉因¶
新安王綱居母喪以哀毁𦤺疾繼而其父病作而¶
綱竟以憂終其師容城先生爲銘其墓其辭曰¶
禮之未制也人或徑情人之未知也禮有失平生¶
<pb:KR4h0081_SBCK_051-14a>¶
制禮之後爲學禮之人不俯就之而夭禍是嬰如¶
九原之可作將聲言以責生雖然出繼有嗣終養¶
有兄生没其寧事有過厚薄俗可驚吾當作銘¶
　　湖南宣慰使趙公墓誌銘　盧摯¶
大徳十有一年冬前湖南宣慰使趙公薨於潭州¶
居第明年秋七月其子彌寧等室堊服衰釋杖叩¶
首泣血東向拜飭介走書江東報其父執涿郡盧¶
摯寧不天先君子&KR0162;諸孤塟有日乞銘其館士文¶
學&KR0122;吉張圖南實公行治甚悉而文麗以札翰曰¶
宣慰公薨且塟宜有銘寧聚其宗謀銘咸願公銘¶
<pb:KR4h0081_SBCK_051-14b>¶
且非公銘孰銘惟先生與銘公諱淇字元徳丗族¶
望臨淄霍者五季時刺撫州後徙家衡山至五丗¶
祖士庠贈奉議郎贈楚國公諱丗勣者奉議子也¶
生贈魯國公棠棠季曰常生方後魯國累官某官¶
謚忠肅者於公爲祖實生考右丞相冀國忠靖公¶
奏公㓜竒儁誦書&KR0002;𪧐習年七&KR0010;䕃&KR0024;承奉郎明¶
年中童子舉選甫冠起家四川宣撫司主管機宜¶
文字官列郡至廣南東路發運使積階朝奉大夫¶
貼職自直秘閣四遷右文殿修撰内除由藉田令¶
至尚書刑部侍郎位望寖隆而宋祚終矣將浮海¶
<pb:KR4h0081_SBCK_051-15a>¶
而南王師巳至其地宋太后詔&KR0199;臣納&KR0323;遂附順¶
是時至元十有五年也行省署公廣東宣撫使秋¶
七月覲于上都¶
丗祖勞問甚至有制授中奉大夫湖南道宣慰使¶
錫佩金虎符犒予優渥使七年而代用薦者召遂¶
辭疾𦤺事&KR0004;公自宣屬沿檄至承宣使夏貴軍戰¶
黄之白鹿磯冐矢石銳甚諸將勇之其倅信前倅¶
㢮靡吏姦莫何問乃斡經賦㢘賕胥數背法之羣¶
駴愕無敢犯令守趙希訜悚然不敢少年易公曰¶
始疑倅莫瘉前倅今倅儁果乃復賢逺前倅郡&KR0199;¶
<pb:KR4h0081_SBCK_051-15b>¶
屯威果指揮兵二千餘悍驕不制&KR0244;郡守惟肖至¶
閱犒未集衆忿譟謀害圡臣吏皆竄守惶遽無䇿¶
公語衆淮漢卒戍數千里外晝夜不遑息少墯慢¶
輙刑誅無貸&KR0002;軰未嘗身顔行坐靡縣官敢爾即¶
徙徼填圉杖倡亂者百衆羅拜引罪去臣猾孔和¶
軰搆桀横吏十數蠚螫郡縣累政循嘿置度外民¶
茹噎莫能&KR0269;氣時憲江東合東叟皆名才監司逮¶
捕弗能得及公攝守隂授卒方略盡得羣惡其人¶
皆貲累鉅萬衆猶慮其賄免公期三日獄具杖黥¶
錮諸圜越四日邸槧果緩其獄皆巳死矣民始帖¶
<pb:KR4h0081_SBCK_051-16a>¶
服神其政咸曰非趙通判廉明即被枉吾曹奚所¶
於訴及守興國移泰皆能一兵民之政民裕而賦¶
饒時論能之衢冦蠭起連江浙數郡逐憲臣嶸守¶
囦東守命公分殿司兵二千從公曰果爾將蹀血¶
三輔請單&KR0016;至衢覘盜緩急財馳嚴郊有執冦至¶
者廼民訟田官不能直憤激相讎脅平民互黨助¶
蔓冦公知亂苗語其人彼起釁繇訟直之豈不在¶
我&KR0002;釋兵而農置&KR0002;罪或頑弗革&KR0002;曹能捕致易¶
罪以賞脅旣良民即自㧞盜藪知傃郷罪除否則¶
必薙&KR1524;無遺餘廼巳遂縱去有頃復𫉬盜數十亦¶
<pb:KR4h0081_SBCK_051-16b>¶
諭遣之乃掲示福禍如所諭聽浹旬歸業俾黃衣¶
腰鈴卒四徃田間手旗大呼新太守榜至賊衆讀¶
榜皆釋兵盡一日散去衢遂寧郡勢人干政者前¶
守常頫痀奉㫖意公至啽㗲不敢岀一語橈法於¶
是新郡治作孔子廟校官梓四書以摩勵諸生去¶
郡未幾冦復作張甚再至輙弭公忠實和雅英暢¶
厚易早歳莅政以敏銳著稱晚廼弢縮沖漠權以¶
適義其豪爽超特之氣猶時時有不能掩者至取¶
友接物識監劙然而渾&KR0002;無跡仁愛博濟惠利公¶
私者不可殫言未冠業進士有才名下筆動千數¶
<pb:KR4h0081_SBCK_051-17a>¶
百言便弓馬引強射逺發命中&KR0060;弦其弓者莫能¶
撼毛髪雅有巧思多藝洞曉音律尤妙琴事琴操¶
多自譜琴岀其手斵者琴工音焉以爲賢丗所寳¶
古琴逺甚古樂夫傳稽籍𧷤思刌分&KR0112;我以諧雅¶
族旣作潭校之樂逺落好古者徃徃迭至問焉劬¶
書殖學旁極佛老醫&KR0114;靡不該洽所著詩文樂府¶
曰太初紀夢二十餘卷藏於家公以平逺自命太¶
初其别號平逺之名聞天下朋游間多穹貴大賢¶
契予尤深者故參政徐公子方太子賔客姚公端¶
父平章何公仲韞左丞趙公伯華然公非藉數公¶
<pb:KR4h0081_SBCK_051-17b>¶
爲重數公者毎以締交得公不失所重也公薨以¶
是年十有一月辛未&KR0114;以至大元年冬十有二月¶
庚申塟潭之寜郷縣原塘坎山之原夫人寧國呉¶
氏宋參知政事莊敏公淵女前公薨子男四人長¶
即彌寧疾癈彌寀彌審彌寛審前卒女二人淑儀¶
適萬戸馬繼祖以疾絶昬歸寧淑正尚㓜孫男六¶
人巖以祖&KR0315;當&KR0024;官嵩岦　旹耑女三人曽男孫¶
一人山童女二人摯甞謂公門閥人地文武猷爲¶
識度噐業以之位臺閣職論思權亮治體潤色太¶
平是特餘事果&KR0002;都將相謀軍國以究其輔丗願¶
<pb:KR4h0081_SBCK_051-18a>¶
忠之藴海内有識者其誰曰不然而遂疾致於家¶
者二十餘年而公薨矣嗚呼悲夫銘曰¶
皇武于南一呉會只維彼臣室喬木蔚只&KR0154;器其¶
材備脩能只奚寘清廟斯齍敦只爰諏疑謀斯蓍¶
蔡只爰搆大厦斯棟載只&KR0235;儀麟趾瑞昭代只侯¶
薖侯軸逺殆悔只沉浮星&KR0010;存藴槩只云胡不弔¶
哲人敝只工垂般輸靡所倍只䕫曠弗音襄武邁¶
只媸妍白緇孰辨裁只悼言作之徒永&KR0099;只掩石¶
鑽辭燁幽竁只¶
　　監察御史蕭君墓誌銘　程鉅夫¶
<pb:KR4h0081_SBCK_051-18b>¶
大徳七年八月十五日南臺監察御史蕭君諱泰¶
登字則平以疾卒年三十八聞者皆愕且悼且疑¶
時鉅夫客鄂諏之自東來者曰信矣嗟哉頃余在¶
禁林吏以諸道提舉學士姓名來中有蕭某余巳¶
器之洎來南䑓中丞徐公子方道君朝夕不離口¶
後數年余從閩歸君方典江廣學事學者井井有¶
生氣衆誇語余旣僉桂憲之明年聞海南有制獄¶
乃元師賊殺不辜爲君所劾鞠之如章帥遂抵罪¶
敕以爲御史是年春南浮江漢以下余留之酒不¶
可余𥬇曰真御史也自始識及是不數見毎見氣¶
<pb:KR4h0081_SBCK_051-19a>¶
益老言論益深豈意自是遂終不可見耶其子文¶
孫以廬陵劉將孫狀其行事來請銘曰君之志也¶
按蕭氏丗本長沙徙廬陵之太和曽大父平林先¶
生&KR0018;重名仕爲江西安撫副使官中大夫爵廬陵¶
縣男諱逢辰大父諱安中從事郞徳安府觀察支¶
使父諱元永中順大夫瓊州安撫副使毋胡氏君¶
早頴㧞弱冦試吏丞永豐巳出敏手江西行中書¶
省以名聞授將仕郎湖南道儒學副提舉爲部使¶
者賞識即子方也子方一代耆碩言&KR0186;見聽遂擢¶
承務郎僉海北廣東道提刑按察司事㑹有獠逼¶
<pb:KR4h0081_SBCK_051-19b>¶
城衆惶惑無措獨奮曰督捕非憲府職耶我請先¶
之即上馬出將吏驚馳以前獠遂遁因按所部濳¶
與獠通以人爲貨及他奸利事守令巳下抵罪者¶
八十七人又建議減韶州賦銀之半悉條海北積¶
弊躬詣臺言之會建肅政廉訪司繼丁胡夫人憂¶
至元三十一年詔罷征南兵釋交州纍臣以君爲¶
奉訓大夫兵部郞中介禮部侍郎李衎徃諭其國¶
時安南旣巳失藩臣禮得罪聞有詔使疑懼半吏¶
民迎餽糜至喻所以來意悉慰却之主臣&KR0114;日拜¶
伏以聽然後知上徳意感慕歡呼而使者又廉敏¶
<pb:KR4h0081_SBCK_051-20a>¶
開亮不與前等乃大喜過望歸所盜邊地二百里¶
遣其臣奉表貢獻謝罪遺使者橐中裝甚厚辭不¶
受益之再三終不受益大服旣報命授連州知州¶
末拜奔瓊州公喪起爲江西等處儒學提舉政教¶
稱最行省遣慮郡囚𡊮瑞路各有訹愚民自誣殺¶
人而代死者旣具獄矣悉發摘理出之僉嶺南廣¶
西道肅政廉訪司事始至陳便宜二十五出海南¶
師所掠生口六百七十五人牛馬三千六百有竒¶
還之民栁州左道謀叛論死者二百録之釋不知¶
情百三十有七人它所辨雪紏正不可勝數凢黜¶
<pb:KR4h0081_SBCK_051-20b>¶
貪繆吏二百一十進階奉直大夫拜南臺監察御¶
史首言十事分按江浙行中書省水旱民流議&KR0162;¶
倉實以振或曰咨可而發無後憂曰民命急矣毀¶
家償不悔也方大有建白病日侵得告即命舟自¶
載且治衾槥或言豫凶事曰死常事非凶也書别¶
子詩别親友戒左右無妄受贈禭遂卒於驛舟明¶
日歛於建康明年十有二月庚寅塟于吉州路嘉¶
禾門外夫人楊氏繼彭氏皆名家子三人長曰文¶
孫次曰憲孫㓜曰升孫女一人曰來富君精悍謹¶
密不煩不苛不爲事所詘故發必中機意悟飄灑¶
<pb:KR4h0081_SBCK_051-21a>¶
豈弟周旋與人必誠故鉅人長者咸敬之至其孝¶
於親忠於國不媕阿淟涊天性固然故自號方厓¶
其始爲御史也&KR0557;烈自奮或謂太剛必折曰患不¶
剛爾折不折天也或告當自愛曰身非吾有也觀¶
君此言豈自爲身後計者而獨志余銘嗟哉銘曰¶
奕奕堂堂厓穹石蒼不可蓋藏咨爾山君勿刓其方¶
　　翰林學士趙公墓誌銘　閻復¶
大徳七年正月&KR0605;亥翰林學士趙公晦叔卒于官¶
其年十月中書右丞相入對　天子曰趙與票事¶
丗祖皇帝迄今凡三十年敦確清謹身死家貧無¶
<pb:KR4h0081_SBCK_051-21b>¶
以歸塟敢奏以請於是　天子命有司&KR0608;緡五千復¶
給舟車傳費將行其子孟實等以狀來請銘復徃¶
歳直翰林公爲待制其叙遷也亦相先後知公尤¶
詳義不得辭方至元十四年間公以驛來朝深衣¶
幅巾見丗祖於上京氷澄玊&KR0631;詞氣整朗言宋¶
亡根本所在親切感動　丗祖傾屬自是入翰林¶
爲待制爲直學士累遷爲真學士公之爲侍講也¶
言江南箕歛急督移括大姓宋丗丘隴暴露皆大¶
臣擅易書詔明㫖又言庚寅&KR0010;大霧蔽塞正月甲¶
辰虎来西城其徵爲下臣執權簸政言訖公閉門¶
<pb:KR4h0081_SBCK_051-22a>¶
待罪後翰長司徒公俾同列諭意始復入署公毎¶
視職清望近思欲以言議質直理道&KR0192;近條縷報¶
上故所言常&KR0002;剴切無隱而　丗祖沉幾先物神¶
量莫測或爲公懼至平章政事不&KR0069;木奏公&KR0059;&KR0018;¶
歳積帝曰得非指故臣爲虎者宜官酬其逋别給¶
&KR0338;粟布帛以養由是始知君臣脗合明著如是曽¶
祖伯洙宋朝請大夫知南外宗正事祖師雍宋朝¶
議大夫直寳章閣考希聖宋宜教郎史館校勘高¶
祖宗正子英南遷時丞台州黃巖因家焉伯祖師¶
淵與朱文公纂次通鑑綱目凡例微言奥語耳受¶
<pb:KR4h0081_SBCK_051-22b>¶
身履故公所行尤近甞與魯齋先生許公論伊洛¶
閫域以力行爲𦤺知首清簡爲髙沉黙自秘皆東¶
南極弊文以顯道捨是無以議許公深然之至觀¶
公待人愛士恩禮周洽不爲踈數翕訿其持家簡¶
泊無復商&KR0192;計慮非知道者不能也天性孝友自¶
宗正四丗而下力請于朝而復其役贖姻黨男女¶
爲奴而不能歸者凡十七人始登宋辛未進士第¶
爲鄂州教授由鄂来京師迄爲翰林學士知制誥¶
同修國史積官至嘉議大夫年六十有二其所成¶
就不爲甚過而公以榮禄豐遇爲可愧不𫉬老田¶
<pb:KR4h0081_SBCK_051-23a>¶
里爲可　噫公之心如是而巳矣&KR0004;娶夫人舒氏¶
不一&KR0010;卒歸橐中&KR0724;于婦翁不取今夫人史氏三¶
男子孟實以公爲侍講時特官承事郎同知瑞安¶
州事孟賚温州路教授孟貫將以&KR0315;入官孫男女¶
七人以大徳九年十二月甲申歸塟于黄巖塔山¶
之原予甞讀大雅文王之詩曰商之孫子侯于周¶
服殷士膚敏祼將于京以知文王之徳之盛商士¶
之恪謹温愻篤承天心維我　丗祖明徳造&KR0022;式¶
混區夏内外大小共爲帝臣而公陟降左右承賚¶
接錫終始&KR0002;一至不幸而死今　天子復申命而¶
<pb:KR4h0081_SBCK_051-23b>¶
寵綏之則公死猶無死也是宜銘銘曰¶
禄不歛贏謀不課利我以其拙彼以其智衣敝筞¶
駑内澡玊雪誦聲清冷鏗出金鐡蹇蹇九𨵿壬人¶
隕䰟維　帝有訓四方于聞之身云亡之徳不爽¶
丘環麓茂一息以徃繄彼之豐維時之通尚詔後¶
人以封以崇¶
國朝文𩔖卷第五十一¶
