# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:19.060263
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB04n0204-021國朝文類-卷第二十一.
<pb:KR4h0081_SBCK_021-1a>¶
國朝文𩔖卷第二十一¶
　碑文¶
　　中書左丞李公家廟碑　姚燧¶
燧甞觀人臣私廟之祭易乎古而難於今三代不¶
論也漢之時㓛臣侯者土地人民傳及子孫故嗣¶
侯得以致隆數于其祖考丗丗無有所殺後封㓛¶
臣皆虚邑無有土地人民子孫或官卑力微徃徃¶
不能爲廟與雖爲廟以記曰父爲大夫子爲士葬¶
以大夫𥙊以士祭旣用生者之禄𫝑有必不能致¶
隆者姑借先宋氏言之如文潞國作廟洛西其先¶
<pb:KR4h0081_SBCK_021-1b>¶
未甞將相也顧受祭將相潞國甞將相者其及子¶
甫惟得祭以大夫禄是於不爲將相者致隆其真¶
爲將相者復加殺也如斯者㡬何人哉惟呂正獻¶
惠穆於文靖范忠宣恭獻於文正丗其將相者史¶
𠕋二百年間&KR0138;十三見事亦曠丗而希有者也然¶
自中元以來漢人父子將相者故丞相史忠武公¶
與今資善大夫中書左丞贈銀青榮禄大夫平章¶
政事謚武愍公二家重輝襲芳震耀一時豈獨爲¶
之予者信敬於昭昭厥考亦足以慰靈於&KR0115;冥矣¶
惟李氏家隴西成紀者實秦將信諸孫漢至六朝¶
<pb:KR4h0081_SBCK_021-2a>¶
門閥甚峻惟與崔盧鄭氏姻不連他族唐李王西¶
夏甚盛强雖宋金甞加兵終莫能服我¶
太祖始平之其宗有守兀納城者獨戰死不下子¶
惟忠尚少求從父死爲今分土淄州諸侯王所得¶
於公爲考後以金符&KR0101;淄州有子十三人公次居¶
四王妃愛其頴異甞子之在先朝故事凡諸侯王¶
各以其府一官入參决尚書事公代其兄爲之李¶
璮爲逆有迹淄州君獨從公馳聞璮繫闔門獄中¶
璮誅得出上盡賜償所亡失授公淄萊路奥魯緫¶
管後改宣武將軍益都淄萊路新軍萬戸與城夾¶
<pb:KR4h0081_SBCK_021-2b>¶
寨圍吕文焕襄陽四年而下之加明威將軍虎¶
符丞相伯顔南征宋兵戍郢十萬城西郢鎻戰艦¶
絶隘爲陣我舟不可越乃渠黄灣拖舟泛藤湖¶
以出唐港棄郢去留公後拒敗其追兵行㧞新城¶
沙洋下復破夏貴陽邏口下鄂漢陽從故丞相阿¶
里公時以左丞戰荆口禽髙丗傑下岳進阬沙市¶
下荆南𫝊檄歸峽辰沅靖澧常徳諸州皆下之又¶
徙鎮常徳左丞徇地湖南丞相兵及淛西以地逺¶
援䟽詔公與宋都統張茂實吕師䕫闢都元帥府¶
江右公爲左副都元帥破劉槃軍下隆興禽熊飛¶
<pb:KR4h0081_SBCK_021-3a>¶
建昌撫瑞吉贑與廣閩諸州皆下㑹宋㓜主出降¶
其將相張丗傑陳冝中挾益王昰衛王昺浮海趨¶
福立益王元以景炎閩廣諸州應者十五郡縣豪傑¶
亦爭起兵公出定反地大破吴浚軍十萬南豐浚¶
走如張文虎復合兵十萬又破之兠港伏屍三十¶
里浚走合其相文天祥瑞金又大破之天祥走據¶
汀别將孔遵窮追併破趙孟瀯軍復其州而還隆¶
興守帥覬利巨室罪以隂與賊連巳誅夷百三十¶
家公還白其非辜出其未盡誅者獄中帥府改宣¶
慰司加昭勇大將軍同知江西宣慰司事尋加鎮¶
<pb:KR4h0081_SBCK_021-3b>¶
國上將軍福建宣慰使又改江西宣慰使天祥復¶
滔汀行收兵出興國又撃走之追四百里及之空¶
坑散降其衆廿餘萬禽趙時賞以下文武將吏數¶
百人拜參知政事行中書省江西益王殂廟以端¶
宗世傑復立衛王元以祥興移柵海中崖山近去¶
廣治四百里授蒙古漢軍都元帥經畧廣東進復¶
梅循英徳與廣之清逺走王道夫擊凌震海上獲¶
船三百艘禽將吏宋邁以下二百人又破其餘軍¶
茭塘江淮省亦遣都元帥張弘範至自漳與共圍¶
崖山𫝑計窮蹙度不能國資政陸秀夫抱衛王蹈¶
<pb:KR4h0081_SBCK_021-4a>¶
海死獲其金璽其將吏死焚溺者十萬餘人翟國¶
秀凌震皆降丗傑遁去風壊舟死海凌港南海平¶
朝京師上勞苦之其將佐與錫宴者二百㓛陞者¶
千授資善大夫中書左丞移省荆湖凡虜男女奴¶
鬻之者皆罪而正之常徳辰澧沅靖五州大荒民¶
至易子以糴爲發&KR0338;賑之所活為口亡慮十萬計¶
征占城詔使給糧仗造舟海南取得其宜黎儋之民¶
勸趨之疾還詔從皇子鎮南王征交趾敗其兵天¶
長府其王遂舉國航海將舟師追之敗諸洋中獲¶
海艦三百始公䇿城天長儲榖待賊&KR1025;衆議不果¶
<pb:KR4h0081_SBCK_021-4b>¶
盛夏軍士疾作漲潦冒營遽議旋軍賊躡敗吾後¶
拒王以公殿賊閉永平𨵿傅樂弩矢射公貫膝&KR0018;¶
創奪關出境以毒發薨思明州年止五十最其平¶
生小大百戰下城邑百有五爲戸三百萬嗚呼其¶
亦勤巳後薨七年而贈官賜謚封公之命始下玉¶
音仁煦恩重書棺人臣獲此哀榮極矣公雖不可¶
作巳安知其不肉骨九亰邪公諱恒字徳卿自號¶
長白篤孝純至淄州君卒方擊兩王閩廣淄州君¶
顧言我死必無訃吾児使㑹䘮縱敵南海平始克¶
銜哀摧慟屢絶且　謂所從曰爲我語諸昆弟妻¶
<pb:KR4h0081_SBCK_021-5a>¶
子吾不得以時䘮先公旣抱恨以終天今復棄飬¶
太夫人而身先朝露於是遐夷吾目不瞑下泉矣¶
其謹事之夫人王氏視分上諸侯王之妃姑¶
也訃至夫人祕不敢聞之姑惟發哀私室公則再¶
見夢太夫人曰児今死戰日南矣太夫人泣言吾¶
再夢如是豈誠然耶夫人始情告曰婦無以安君¶
姑氏心也覆是乆矣始　&KR0152;服䘮嗚呼死而精¶
魂猶惓惓其親可哀也巳可哀也巳子二人¶
丗安以&KR0101;廣州從朝亰師授新軍萬戸同知江西¶
宣慰司事再嗣公益都淄萊本軍萬戸後以正議¶
<pb:KR4h0081_SBCK_021-5b>¶
大夫仍將本軍僉江西行中書省事再陞中奉大¶
夫參知政事行尚書省江西尚書省罷今以上官¶
參知政事行中書省仍江西嗚呼六官而三踐公¶
武巳可見其才之無羞乎職者自其旣相亦解兵¶
其弟丗雄以宣武將軍將之乃作河洪之詩使歌¶
以祀公其辭曰¶
李氏之在與水細大河洪姑臧有夏而王越三百¶
年傳歷旣長極崇而隳亦天之道日月作矣衆星¶
匿耀王孫始卑徂東自西淄水幽幽束楚之流曰¶
位不豐猶&KR0101;一州有蟊吾民有梟吾土吾力不能¶
<pb:KR4h0081_SBCK_021-6a>¶
天子肆汝從父奔告帝嘉爲心廼陟潜沉寖向用¶
公泱泱漢水南紀所恃爲池襄陽金湯陛陛公將¶
萬夫長圍四禩而竟下之岷江失藩&KR0403;流列城振¶
落摧乾至莫難一文&KR0100;判裂萬里收功九重授策¶
維是武庚狂志復殷爵人號年夫蠢甌閩終兄弟¶
及公膺奮擊與闘四年崖山翦克血其䲔鯢南海¶
無波廐馬笥衣其賚如何帝曰汝烈宜置左相授¶
兵而子西護湖廣公拜稽首　天子萬年帝徳聖¶
神臣何力焉湖廣聴命壤三千里隂翕陽施賞刑¶
自巳及兵占城轉粟黎儋歸佐皇子致討日南不¶
<pb:KR4h0081_SBCK_021-6b>¶
測風洋冒履而三由淄而漢由江而海其渉日深¶
蜚聲日大蕞爾南夷曰尺箠笞狃勝者家輕於出¶
危賊䇿我師不能炎暑敦弓綿力犀甲敗雨避來¶
弗迎邀歸以争既犇先偏左廣亦傾孰作士氣公¶
殿奮武斬輻短兵援枹鼔鼔格闘比死冠纓不顚¶
裹轊馬革踐迹文淵維昔禡時皂纛有翩廼今還¶
歸粉篆丹旃兆夢悠悠魂魄遼逺致身移忠維孝¶
其本黼扆思之録其庸勞寵幽上公可謂曰遭公¶
亡不亡公有良子亦秉國鈞實法實似有嚴作廟¶
𥸅簋維時神容與耶去此奚之維淄維漢維江維¶
<pb:KR4h0081_SBCK_021-7a>¶
海其流或枯廟主斯毀何以麗牲樂石峩峩太史¶
詩之以侑以歌¶
　　元帥張獻武王廟碑　虞集¶
昔者汝南忠武王起義兵燕南統率豪傑畧定郡¶
縣聲震河朔及歸國朝遂以其兵攻河南旣滅金¶
將移師取宋乃㧾諸軍以鎮亳䟽積水立城戍開¶
田護耕宋人不敢北犯其後淮陽獻武王復統亳¶
州軍以成大功故亳有張氏之廟焉其中廟祠汝¶
南忠武王西廟祠王第八子蔡國忠毅公東廟祠¶
王第九子淮陽獻武王忠武始封蔡國公而薨也¶
<pb:KR4h0081_SBCK_021-7b>¶
賜謚武康又贈推忠宣力翊運㓛臣太尉儀同三¶
司上柱國獻武之薨也贈銀青榮禄大夫平章政¶
事謚武烈又贈推忠效節翊運㓛臣太師開府儀¶
同三司上柱國齊國公改謚忠武皇慶元年獻武¶
王之子珪以中書平章政事相¶
仁宗皇帝於是忠武進太師進封汝南王改賜今¶
謚獻武進封淮陽王加賜保大二字以益其㓛臣¶
號又改賜今謚禮部以其事下郡縣之有王廟者¶
至治二年珪復入中書歷相¶
英宗皇帝　今上皇帝於是泰定元年加賜忠武¶
<pb:KR4h0081_SBCK_021-8a>¶
以開國二字益其㓛臣號是年天子肇開經筵珪¶
首當勸講眀年解機務封蔡國公仍知經筵以病¶
告歸未㡬三遣使趣召見　上閔其病重煩以政¶
事拜翰林學士承㫖仍以蔡國侍經筵朝有大政¶
則就焉有間使來告集曰先王之廟在亳州者庭¶
皆有麗牲之石我忠武及忠毅之勲徳則旣具刻¶
而銘之矣惟獻武之廟我以忝與國事不暇私顧¶
其家顧未有刻焉因以王之墓誌神道碑家傳授¶
集曰刻文敢以属子集辭不獲則對曰昔嘗忝爲¶
太史屬固甞知公家世勲德及進講内殿又執經¶
<pb:KR4h0081_SBCK_021-8b>¶
以從公後者三年矣雖不敏敢不第而書之謹按¶
王諱弘範字仲疇年二十餘其兄順天府緫管弘¶
畧上計行朝留攝其府事吏民服其明決時内附¶
甫定蒙古軍所過輙爲暴王曰國朝自有法制我¶
奉行之執暴者決以杖入其境無敢犯者順天者¶
故保州以忠武故陞府名後有所避又改今名曰¶
保定云¶
世祖皇帝中統&KR0004;置御用局以王爲緫管三年李¶
璮叛濟南親王哈必赤丞相史天澤帥諸軍討之¶
以王爲行軍緫管且行請氈帳於忠武忠武曰汝¶
<pb:KR4h0081_SBCK_021-9a>¶
欲即安耶不與乃命之曰璮違天必敗汝勉之雖¶
然璮劇賊也圍城勿避險地險則巳無懈心兵必¶
致死生者慮其險苟有來犯必赴救可以立㓛汝¶
必勉之及圍城王軍城西璮出軍突諸將獨不向¶
王軍王曰吾固受教矣我易受攻而彼不至謂我¶
弗悟也乃築長壘内伏甲而外爲壕開東門以待¶
之夜浚其壕加廣璮不知也明日果擁飛橋来攻¶
橋不足踰壕軍䧟其得陵壕者突入壘門遇伏皆¶
死降兩賊將璮讋遂敗死論㓛王最多忠武聞之¶
曰真吾子也或言於朝曰璮所以得爲亂者盡專¶
<pb:KR4h0081_SBCK_021-9b>¶
兵民之權故也以此間諸侯諸侯果不自安遂罷¶
其子弟之在官者王亦例解緫管至元元年弘畧¶
入宿衛上召見其兄弟可代守順天者因念王濟¶
南之㓛遂佩之金虎符代爲守二年移守大名未¶
上微服行民間察其所患苦見倉吏収民租視所¶
當輸倍蓰怨言載道明日視事首取而治之民大¶
恱是&KR0010;大水没廬舎且盡租稅無從出王輙免之¶
計相以專擅罪王王請入見上前曰臣以爲爲朝¶
廷儲小倉不&KR0002;儲之大倉非擅免也上曰何&KR0003;也¶
王曰&KR0010;以水不収而必責之民府倉雖實而民死¶
<pb:KR4h0081_SBCK_021-10a>¶
亡盡明年租將安出活其民使均足於家&KR0010;取之¶
有恒非　陛下府庫乎此所謂大倉也上曰知體¶
其勿問其&KR0101;郡有愛魯者先在郡任計吏不當至¶
使自經死僚吏不恱於愛魯發其事幸王不與之¶
則愛魯無援必敗王曰同官也力爲之解不得而¶
愛魯抵罪王亦爲之免官歸郷里退然閑居不以¶
介意六年大括諸道兵益圍宋襄陽益都兵璮所¶
教也號勇悍難制度諸帥無足統之者乃以王爲¶
益都淄萊等路行軍萬戸丞相伯顔命王軍鹿門¶
斷粮道絶郢復之援主者曰鹿門有張九漢水以¶
<pb:KR4h0081_SBCK_021-10b>¶
東無慮矣於是王言於丞相曰今規取襄陽周於¶
圍而緩於攻者計待其自斃乎然而夏貴乗江漲¶
送衣粮入城我無禦之者而江陵歸峽行旅休卒¶
道出襄陽南者相繼也寧有自斃之時乎&KR0002;築城¶
萬山以斷其西立柵灌子灘以絶其東則庶㡬斃¶
之之道也奏用其言因移王軍萬山令嚴恒無懈¶
意一日出東門與諸將較射大出敵兵猝薄城諸¶
將曰彼衆我寡請嬰城自守王曰嘻我與諸軍在¶
此何事敵至將不戰邪敢言退者死即&KR0013;甲上馬¶
横戈立遣偏將李庭當其前他將將六百人攻其¶
<pb:KR4h0081_SBCK_021-11a>¶
後親率二百&KR0016;爲長陣敵之歩陣間陳而待王下¶
令曰聞皷皆進擊未鼓勿動敵麾衆入陣我不爲¶
動至再且却王曰彼再進再却氣衰矣皷之前後¶
奮擊宋師大敗得奔還者無㡬八年築一字城進¶
逼襄陽破樊城外郛九年命攻樊城流矢中王肘¶
王束創見主帥曰襄在江南樊在江北我陸攻樊¶
則襄出舟師來救終不可取若截江道斷救兵水¶
陸夾攻之則樊必破而襄亦下矣從之明日復出¶
率銳卒先登遂㧞樊襄陽降以宋將吕文煥入覲¶
上嘉之有錦衣白金寳鞍之賜將校行賞有差十¶
<pb:KR4h0081_SBCK_021-11b>¶
一年丞相伯顔帥師伐宋命王率左部諸軍循漢¶
江東畧郢而南十二月攻武磯堡取之大兵渡江¶
王爲先驅宋相賈似道以其師軍蕪湖其帥孫虎¶
臣軍丁家洲王轉戰而前大兵繼之宋師潰王前¶
行宣布威徳所過降下師次建康上遣使諭丞相¶
毋輕敵貪進其少進以待王進&KR0003;曰聖恩待士卒¶
誠厚甚今敵巳奪氣亡在旦夕過自迂緩資敵得¶
爲計非䇿也將軍治閫外急緩之宜難制以隃度¶
乗破竹之𫝑取之無遺䇿矣丞相然之即日馳馹¶
至上前面論形𫝑得㫖進師十二年師次𤓰洲分¶
<pb:KR4h0081_SBCK_021-12a>¶
兵立柵奪其要害守之掦州都統姜才者宋之名¶
將也所統士有部落種人自爲一軍勁悍善戰至¶
是以二萬人出楊子橋都元帥阿木與王當之兩¶
軍夾水而陳王以十三&KR0016;絶渡衝之陣堅不動王¶
引却以誘之其驍將本囬紇人鎧伏甚異躍馬出¶
衆奮大刀直前趣王王還轡反迎刺之應手頓殪¶
馬下立陣者同口驩呌震動天地而敵人亦不覺¶
失聲遂潰走追殺轉至城南門斬首萬餘級其自¶
相蹂踐與䧟壕水溺死㡬盡比得入城十無一矣¶
王素善槊此戰衆尤服其竒雋焉於是宋將張世¶
<pb:KR4h0081_SBCK_021-12b>¶
傑孫虎臣悉其國力率水軍陳於焦山南北將致¶
死於我我師合擊之兵支王之一軍横衝其旁宋¶
師大敗宋自是不復能軍矣追奔於圌山之東王¶
奪其戰艦八十俘馘以千數上功改亳州萬户亳¶
軍忠武王舊所統也王以爲請遂還之忠武王¶
之事¶
憲宗皇帝甞賜名曰㧞突㧞突者國語勇敢無敵¶
之名也於是上又以賜王爲名云是年冬丞相伯¶
顔次臨安之長安鎮中書左丞董公文炳左出亰¶
口由海道㑹之王亦將兵而左師次宋郊丞相遣¶
<pb:KR4h0081_SBCK_021-13a>¶
使約降宋主宋主㓜其大臣難於削號稱臣請以¶
伯姪爲禮徃返未決王將命入城數其柄臣之罪¶
而詰之遂屈服竟取降表來上宋亡其主旣歸朝¶
而十三年浙東又叛王力疾討之師次台州遣人¶
持書徃諭守將殺使焚書我師怒㧞之衆請屠城¶
王不許誅其首禍者而巳台民至于今感之明年¶
師還迎拜鎮國上將軍江東宣慰使其民新脫鋒¶
鏑王撫之期月境内稱治十五年王入覲請於¶
上曰宋主旣降而其將張世傑奉其庶兄益王昰與¶
弟廣王昺南奔既立昰於閩而卒又立昺於海上¶
<pb:KR4h0081_SBCK_021-13b>¶
冝致討焉乃拜蒙古漢軍都元帥以行陛辭奏曰¶
國朝之制無漢人典蒙古軍者臣漢人恐乖節度¶
猝難成功願得親信蒙古大臣與俱上曰爾憶而¶
父與察罕之事乎其破安豐也汝父留兵守之察¶
罕不肯師旣南而城復爲宋有進退㡬失據汝父¶
至不勝其悔恨也由委任不專今豈可使汝復有¶
汝父之悔乎尚能以汝父宣力國家之心爲心則¶
予汝嘉今付汝大事朂之哉面賜錦衣玉帶又辭¶
曰遺爝未息延命海渚奉辭逺征無所事於衣帶¶
也苟以劒甲爲賜則臣也得以仗國威靈率不聽¶
<pb:KR4h0081_SBCK_021-14a>¶
命者則臣得其職矣上壯之出上方寳劒名甲聽¶
自擇其善者旣拜賜日又諭之曰劒汝副也有不¶
用命者以此處之且行薦李恒爲巳貳從之至揚¶
州選將校發水陸之師二萬分道南征以弟弘正¶
爲先鋒戒之曰汝以驍勇見選非私汝也軍法重¶
我不敢以私撓公汝慎之弘正所向克捷王進攻¶
三江寨寨據隘乗髙不可近乃連兵環之寨中懼¶
人持滿以待王下令下馬治朝食&KR0002;將持乆者持¶
滿者疑不敢動而他寨不虞也忽麾軍連㧞數寨¶
廻擣三江盡㧞之至漳州親攻其東門命將佐攻¶
<pb:KR4h0081_SBCK_021-14b>¶
南門西門敵應之乃乗虚入其北門破之鮑浦寨¶
南瀕海王曰陸攻之必走海令弘正圍以&KR0016;他將¶
攻其南門又㧞之海瀕之郡&KR0002;潮&KR0002;惠皆團結盤¶
互王威聲所至恩信濟之無不内附十六年正月¶
庚戌由潮陽港乗舟入海道至甲子門獲宋斥候¶
將都統劉青顧凱乃知廣王所在辛酉至崖山而¶
他將至外省調至者雖𨽻所部然儕視不相下有¶
驕蹇意㡬敢違其號令王以軍法斬其最甚者一¶
人衆乃懾服聽命時宋人僑居海中環列千餘艘¶
碇之建樓櫓其上隱然堅壁也王引舟師當之然¶
<pb:KR4h0081_SBCK_021-15a>¶
其地兩山東西對立其北淺舟膠不可進我師由¶
山之東轉而南入大洋始得與之薄又出&KR0016;兵㫁¶
其汲路燒其宫室而宋益困蹙無所容矣世傑有¶
甥韓在王軍中三使招世傑世傑不從甲戌恒自¶
廣州至舟小更授以二海戰船守北面二月癸未¶
我師將戰或請以礮攻之王曰火起則舟散不如¶
戰也明日四分其軍分處其東南北三面王自將¶
一軍相去里許下令曰宋舟西艤崖山潮至必亟¶
遁急攻之勿令得去聞吾樂作乃戰違令者斬先¶
麾北面一軍乗潮而戰不克李恒等順潮退樂作¶
<pb:KR4h0081_SBCK_021-15b>¶
宋人以爲且宴少懈王舟犯其前南衆&KR0071;之王命¶
髙構戰樓於舟尾以布障之命軍士&KR0018;盾而伏之¶
令曰聞金聲起戰先金而妄動者死敵矢𫝊我舟¶
如蝟伏盾者不動及舟將接鳴金撤障弧弩火石¶
交作頃刻并破七舟宋師大潰宋臣以其主廣王¶
赴水死獲其符璽印章張世傑北突吾軍而遁令¶
李恒追至大洋不及世傑走未至交趾風壊舟與¶
將士盡溺死於是嶺海悉平宋無遺孽矣磨崖山¶
之陽紀㓛而還十月入朝賜宴内殿慰勞良厚然¶
王以瘴癘疾作矣上命尚醫護視日以狀聞遣近¶
<pb:KR4h0081_SBCK_021-16a>¶
侍臨議用藥曰吾有國事待其謀畫必盡伎速愈¶
之敕衛士坐其門曰九㧞都病甚矣非必不可不¶
見者宣詔止之可也疾革沐浴易衣冠俾左右扶¶
至中庭面闕再拜返居室酌酒作樂與親戚賔客¶
爲别遺言毋厚葬甲一襲刀一事足矣明噐以陶¶
爲之出南征時賜劒與甲以𢌿嗣子珪曰汝父以¶
是立㓛其佩服毋忘語竟遂端坐而薨十七年正¶
月十日也得年四十三上聞之震悼詔亰尹給䘮¶
事所過郡縣以禮迎送歸葬其郷之定興縣河内¶
里祔葬祖墓而嗣子佩金虎符襲其軍萬戸二十¶
<pb:KR4h0081_SBCK_021-16b>¶
九年珪入覲上謂太師月児魯那演曰此家父子¶
相&KR0071;自¶
太祖皇帝以來定中原取江南漢人有勞於國者¶
是爲最張氏史氏俱稱㧞都史徒以籌議不如張¶
之百戰立㓛也所以爵其子孫者豈可與常人同¶
哉遂拜樞密副使行院江淮自是𫾻歷臺省三十¶
餘年爲國大臣矣王素敏悟喜讀書過目輙識大¶
義歌詩尤慷&KR0099;身長七尺&KR0113;髯如畫機明氣銳言¶
辨捷出勇畧絶人輕財下士㧞材於衆已不以爲¶
恵尚氣節敦信義與人交乆而益敬剛直自將不¶
<pb:KR4h0081_SBCK_021-17a>¶
爲𫝑位所屈雖臨之以威而辭氣洒落理辦愈明¶
初丞相伯顔至建康大㑹諸將出庫金行賞而王¶
後至丞相曰　祖宗之法凡以軍事㑹集罪加後雖¶
貴近材勇無所貸爾何敢後衆錯愕王徐進曰臨¶
戰未甞後受賞恥居先何爲不可丞相爲之俛首¶
其能片言解疑誤𩔖如此溥録宋内府金帛行省¶
都事夾谷士常與焉既而多所遺失或因以誣士¶
常將就考驗王曰士常名士行義有素何可以此¶
議之請以本身官爵及家帑保其必不然者其後¶
誣果明南征時宋文丞相天祥之軍在潮之五坡¶
<pb:KR4h0081_SBCK_021-17b>¶
嶺弘正掩撃獲之縳文丞相以至椿以戈使拜不¶
屈王釋之待以客禮吏士或諌王曰敵人之相叵¶
測不可近王曰忠義人也保無它求其族属&KR0013;俘¶
者悉還之及囚京師聞王薨至爲之垂涕在海上¶
得宋禮部侍郎鄧光薦禮之於家塾以爲子師甞¶
戒其子曰居官律巳廉慎則公明自生御衆賞罰¶
信用則人致力不懐報怨之心怨亦自釋此三言¶
者皆王素躬行者也凢行軍非對敵未嘗敢妄殺¶
吏卒有病者必爲親視醫藥不幸死必轉送其家¶
凡上賜與即分頒士卒麾下有功賞或不時得則¶
<pb:KR4h0081_SBCK_021-18a>¶
&KR0099;然曰人宣力如彼而受抑如彼後或解體將誰¶
與共功乎甚者爲之涕泣陳&KR0003;不得請不止故人¶
樂爲之用及爲元帥雖有所刑戮亦必爲之懇惻¶
申諭仁聞既著薨之日天下莫不傷悼痛惜焉今¶
蔡國公又嘗謂集曰先王棄世予尚㓜不足盡知¶
其竒謀&KR0646;績當時之交㳺與老校退卒于今畧以¶
漸盡雖欲廣聞不得及矣至其昭如日星不可泯¶
滅者則有信史與李王二公之碑在可以參攷者¶
故凢可知者備書之而不敢畧子一人今蔡國公¶
也孫六人某官某曽孫子一人某官某集嘗觀於¶
<pb:KR4h0081_SBCK_021-18b>¶
蜀漢矣諸葛武侯旣没所在求爲立廟後主不聽¶
百姓私祭之道上或曰宜聽立廟成都又不從歩¶
兵校尉習𨺚中書郎向充等共言曰周懐召伯甘¶
棠不伐越思范蠡鑄金存像漢興以来圖形立廟¶
者多矣亮之烝嘗止於私門廟像莫立非所以存¶
徳念功述追在昔者也宜聽立廟[沔-丏+丐]陽親屬以時¶
致祭其故吏欲奉祠者皆限至廟君子以爲禮亦¶
宜之然則亳州張氏之廟豈徒以著勲臣之世業¶
哉亦足以表朝廷之盛徳凢於腹心股肱爪牙之¶
臣無所不用其至矣故爲作詩以備樂歌焉其辭¶
<pb:KR4h0081_SBCK_021-19a>¶
曰¶
維昔　世皇受命自天四征旣庭遂開中原粤是¶
南國歴禩三百徳在炎燧運徃行息百萬我師不¶
亟不遲不殺而神赫其仁威江流湯湯談𥬇畢渡¶
木顛草偃有仆無拒天子曰嘻士亦勞止時且徂¶
暑其休以俟丞相文武受言敬共息銳飬完牛酒¶
㫖豐王乃扣閤請具爲奏&KR0002;峻阪馳寧扼其後面¶
上方畧報不踰辰徃臨厥都雷颷疾神丞相𫝊言¶
天子明聖以順來歸請爾民命主㓜臣迷勞我行¶
人王曰勿庸罪在柄臣身渉其庭氣直辭決稱臣¶
<pb:KR4h0081_SBCK_021-19b>¶
上表再拜門闕有保其遺奔于海涯延喘湏&KR0119;自¶
靖其私王曰不可不告天子不極其征臣不敢止¶
乃錫神劒名甲副之抉瘴排炎廓爲清夷膠舟于¶
壑存其餘㡬王言三進永訖炎紀横槊賦詩波濤¶
不驚磨崖勒銘表于鯢䲔功名則有夀位弗逮榮¶
随哀興業以乆大三錫彌尊以啓王封冕舄佩圭¶
盛服在躬維兹亳人服徳以世享甞于廟從王孫¶
子於赫¶
世皇濯濯聖靈萬神景從翼之風霆我思淮陽陟¶
降在側孰是不顧永懐來格言言新宫髙明深宏¶
<pb:KR4h0081_SBCK_021-20a>¶
中有王考右有王兄王之格思庶其在此焄蒿浮¶
游孰感而致維亳士女具曰不然我有井里王爲¶
陌阡我有溝洫王浚王畫王于作邑其城頟頟我¶
藝&KR0927;稷亦有稻秔羊豕在牢以庖則盈笳簫鐃鐸¶
享士乃作我迎我享是用不怍昔我父祖荷戈與¶
殳從王南征百戰是俱春雨旣濡秋降霜露王來¶
享兹從我父祖維時君子顧瞻咏嗟咨亳庶士孰¶
知其它王有嗣子相我¶
仁廟正言于庭必扶其要&KR0201;深蔽&KR0603;群䜛切膚¶
帝尚仁孝寧之厥家¶
<pb:KR4h0081_SBCK_021-20b>¶
英宗赫赫如日斯烈搜奸率庸不假豪髪臨軒待¶
之命遄其驅託之股肱恩信渠渠天難諶斯難起¶
倉猝慮深謀逺罪人斯得聖明嗣統車塵徐徐亦¶
惟世臣謹度不渝既寧既好思極永保陳經啓心¶
非法不道申申其居侃侃其容孚于　帝𠂻以世師¶
工王廟奕奕視此無斁匪亳是私國有恒秩¶
國朝文𩔖卷第二十一¶
