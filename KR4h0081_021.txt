# -*- mode: mandoku-view -*-
#+TITLE: 元文類
#+DATE: 2015-09-23 10:32:48
#+PROPERTY: JUAN 21

<md:KR4h0081_SBCK_020-12b>¶<md:KR4h0081_SBCK_021-1a>¶
<pb:KR4h0081_WYG_024-1a>
欽定四庫全書
　元文類卷二十一¶　　　　元　蘇天爵　編
　碑文¶
　　中書左丞李公家廟碑　　　　　　姚　燧¶
燧嘗

觀人臣私廟之祭易乎古而難於今三代不¶論也
漢之時功臣侯者土地人民傳及子孫故嗣¶後得以致
隆數於其祖考世世無有所殺後封功¶臣皆虛邑無有
土地人民子孫或官卑力微往往¶不能為廟與雖為廟
<pb:KR4h0081_WYG_024-1b>
以記曰父為大夫子為士塟¶以大夫祭以士祭既用生
者之祿勢有必不能致¶隆者姑借先宋氏言之如文潞
公作廟洛西其先<md:KR4h0081_SBCK_021-1b>¶未嘗將相也顧受祭將相潞國嘗將
相者其及子¶甫惟得祭以大夫祿是於不為將相者致
隆其真¶為將相者復加殺也如斯者幾何人哉惟吕正
獻¶恵穆於文靖范忠宣恭獻於文正世其將相者史¶册
二百年間纔十一二見事亦曠世而希有者也然¶自中元
以來漢人父子將相者故丞相史忠武公¶與今資善大
<pb:KR4h0081_WYG_024-2a>
夫中書左丞贈銀青榮祿大夫平章¶政事諡武愍公二
家重輝襲芳震耀一時豈獨為¶之子者信敬於昭昭厥
考亦足以慰靈於㝠㝠矣¶惟李氏家隴西成紀者實秦
將信諸孫漢至六朝<md:KR4h0081_SBCK_021-2a>¶門閥甚峻惟與崔盧鄭氏姻不連
他族唐李王西¶夏甚盛强雖宋金嘗加兵終莫能服我¶
太祖始平之其宗有守烏訥爾城者獨戰死不下子¶惟忠
尚少求從父死為今分土淄州諸侯王所得¶於公為考
後以金符監淄州有子十三人公次居¶四王妃愛其穎
<pb:KR4h0081_WYG_024-2b>
異嘗子之在先朝故事凡諸侯王¶各以其府一官入參
決尚書事公代其兄為之李¶璮為逆有跡淄州君獨從
公馳鬭璮繫闔門獄中¶璮誅得出上盡賜償所亡失授
公淄萊路奥魯總¶管後改宣武將軍益都淄萊路新軍
萬户與城夾<md:KR4h0081_SBCK_021-2b>¶寨圍吕文煥襄陽四年始下之加明威將
軍虎¶符丞相巴延南征宋兵戌郢十萬城西郢鎖戰艦¶
絶漢隘為陣我舟不可越乃渠黄灣拖舟泛藤湖¶以出
唐港棄郢去留公後拒敗其追兵行拔新城¶沙洋下復
<pb:KR4h0081_WYG_024-3a>
破夏貴陽邏口下鄂漢陽從故丞相何¶里公時以左丞
戰荆口擒髙世傑下岳進阮沙市¶下荆南傳檄歸峽辰
沅靖澧常徳諸州皆下之又¶徙鎮常徳左丞徇地湖南
丞相兵及淛西以地逺¶援疏詔公與宋都統張茂實吕
師夔闢都元帥府¶江右公為左副都元帥破劉槃軍下
隆興擒熊飛<md:KR4h0081_SBCK_021-3a>¶建昌撫瑞吉□與廣閩諸州皆下㑹宋幼
主出降¶其將相張世傑陳宜中挾益王昰衞王昺浮海
趨¶福立益王元以景炎閩廣諸州應者十五郡縣豪傑
<pb:KR4h0081_WYG_024-3b>
亦争起兵公出定反地大破吳浚軍十萬南豐浚¶走如
張文虎復合兵十萬又破之兠港伏屍三十¶里浚走合
其相文天祥瑞金又大破之天祥走據¶汀别將孔尊窮
追併破趙孟營軍復其州而還隆¶興守帥覬利巨室罪
以隂與賊連已誅夷百三十¶家公還白其非辜出其未
盡誅者獄中帥府改宣¶慰司加昭勇大將軍同知江西
宣慰司事尋加鎮<md:KR4h0081_SBCK_021-3b>¶國上將軍福建宣慰使又改江西宣
慰使天祥復¶陷汀行收兵出興國又擊走之追四百里
<pb:KR4h0081_WYG_024-4a>
及之空¶坑散降其衆廿餘萬擒趙時賞以下文武將吏
數¶百人拜參知政事行中書省江西益王殂廟以端¶宗
世傑復立衞王元以祥興移柵海中崖山近去¶廣治四
百里授䝉古漢軍都元帥經略廣東進復¶梅循英徳與
廣之清逺走王道夫擊凌震海上獲¶船三百艘擒將吏
宋邁以下二百人又破其餘軍¶茭塘江淮省亦遣都元
帥張𢎞範至自漳與共圍¶崖山勢計窮蹙度不能國資
政陸秀夫抱衛王蹈<md:KR4h0081_SBCK_021-4a>¶海死獲其金璽其將吏死焚溺者
<pb:KR4h0081_WYG_024-4b>
十萬餘人翟國¶秀凌震皆降世傑遁去風壊舟死海凌
港南海平¶朝京師上勞苦之其將佐與錫宴者二百功
陞者¶千授資善大夫中書左丞移省荆湖凡虜男女奴¶
鬻之者皆罪而正之常徳辰澧沅靖五州大荒民¶至易
子以糴為發廪賑之所活為口亡慮十萬計¶征占城詔
使給糧仗造舟海南取得其宜黎儋之民¶勸趨之疾還
詔從皇子鎮南王征交趾敗其兵天¶長府其王遂舉國
航海將舟師追之敗諸洋中獲¶海艦三百始公策城天
<pb:KR4h0081_WYG_024-5a>
長儲穀待賊敓衆議不果<md:KR4h0081_SBCK_021-4b>¶盛夏軍士疾作漲潦冐營遽
議旋軍賊躡敗吾後¶拒王以公殿賊閉永平闗傅藥弩
矢射公貫膝負¶創奪闗出境以毒發薨思明州年止五
十最其平¶生小大百戰下城邑百有五為户三百萬嗚
呼其¶亦勤已後薨七年而贈官賜諡封公之命始下玉¶
音仁煦恩重書棺人臣獲此哀榮極矣公雖不可¶作已
安知其不肉骨九京邪公諱恒字徳卿自號¶長白篤孝
純至淄州君卒方擊兩王閩廣淄州君¶顧言我死必無
<pb:KR4h0081_WYG_024-5b>
訃吾兒使㑹喪縱敵南海平始克¶銜哀摧慟屢絶且死
謂所從曰為我語諸昆弟妻<md:KR4h0081_SBCK_021-5a>¶子吾不得以時喪先公既
抱恨於終天今復棄養¶太夫人而身先朝露於是遐夷
吾目不瞑下泉矣¶其謹事之夫人王氏視分土諸侯淄
州王之妃姑¶也訃至夫人祕不敢聞之姑惟發哀私室
公則再¶見夢太夫人曰兒今死戰日南矣太夫人泣言
吾¶再夢如是豈誠然耶夫人始情告曰婦無以安君¶姑
氏心也覆是乆矣始位民成服喪嗚呼死而精¶神魂魄
<pb:KR4h0081_WYG_024-6a>
猶惓惓其親可哀也已可哀也已子二人¶世安以監廣
州從朝京師授新軍萬户同知江西¶宣慰司事再嗣公
益都淄萊本軍萬户後以正議<md:KR4h0081_SBCK_021-5b>¶大夫仍將本軍僉江西
行中書省事再陞中奉大¶夫參知政事行尚書省江西
尚書省罷今以上官¶㕘知政事行中書省仍江西嗚呼
六官而三踐公¶武已可見其才之無羞子職者自其既
相亦觧兵¶其弟世雄以宣武將軍將之乃作河洪之詩
使歌¶以祀公其辭曰
<pb:KR4h0081_WYG_024-6b>
李氏之在與水細大河洪姑臧有夏而王越三百¶年傳
歴既長極崇而隳亦天之道日月作矣衆星¶匿耀王孫
始卑徂東自西淄水幽幽束楚之流曰¶位不豐猶監一
州有蟊吾民有梟吾土吾力不能<md:KR4h0081_SBCK_021-6a>¶天子肆汝從父奔告
帝嘉為心迺陟潜沈寖向用¶公泱泱漢水南紀所恃為
池襄陽金湯陛陛公將¶萬夫長圍四禩而竟下之岷江
失藩沿流列城振¶落摧乾至莫難一文軌判裂萬里收
功九重授策¶維是武庚狂志復殷爵人號年大蠢甌閩
<pb:KR4h0081_WYG_024-7a>
兄終弟¶及公膺奮擊與鬬四年崖山翦克血其䲔鯢南
海¶無波廏馬笥衣其賚如何帝曰汝烈宜置在相授¶兵
而子西䕶湖廣公拜稽首天子萬年帝徳聖¶神臣何力
焉湖廣聽命壤三千里隂翕陽施賞刑¶自已及兵占城
轉粟黎儋歸佐皇子致討日南不<md:KR4h0081_SBCK_021-6b>¶測風洋冒履而三由
淄而漢由江而海其涉日深¶蜚聲日大蕞爾南夷曰尺
箠笞狃勝者家輕於出¶危賊策我師不能炎暑敦弓綿
力犀甲敗雨避來¶弗迎邀歸以争既犇先偏左廣亦傾
<pb:KR4h0081_WYG_024-7b>
孰作士氣公¶殿奮武斬輻短兵援枹皷皷格鬭比死冠
纓不顛¶裹轊馬革踐迹文淵維昔禡時皂纛有翩迺今
還¶歸粉篆丹旃兆夢悠悠魂魄遼逺致身移忠維孝¶其
本黼扆思之錄其庸勞寵幽上公可謂曰遭公¶亡不亡
公有良子亦秉國鈞寶其實似有嚴作廟¶籩簋維時神
容與耶去此奚之維淄維漢維江維<md:KR4h0081_SBCK_021-7a>¶海其流或枯廟王
斯毁何以麗牲樂石峩峩太史¶詩之以侑以歌¶
　　元帥張獻武王廟碑　　　　　　虞　集
<pb:KR4h0081_WYG_024-8a>
昔者汝南忠武王起義兵燕南統率豪傑略定郡¶縣聲
震河朔及歸國朝遂以其兵攻河南既滅金¶將移師取
宋乃總諸軍以鎮亳疏積水立城戌開¶田䕶耕宋人不
敢北犯其後淮陽獻武王復統亳¶州軍以成大功故亳
有張氏之廟焉其中廟祠汝¶南忠武王西廟祠王第八
子蔡國忠毅公東廟祠¶王第九子淮陽獻武王忠武始
封蔡國公而薨也<md:KR4h0081_SBCK_021-7b>¶賜諡武康又贈推忠宣力翊運功臣
太尉儀同三¶司上柱國獻武之薨也贈銀青榮祿大夫
<pb:KR4h0081_WYG_024-8b>
平章政¶事諡武烈又贈推忠效節翊運功臣太師開府
儀¶同三司上柱國齊國公改諡忠武皇慶元年獻武¶王
之子珪以中書平章政事相¶仁宗皇帝於是忠武進太
師進封汝南王改賜今¶諡獻武進封淮陽王加賜保大
二字以益其功臣¶號又改賜今諡禮部以其事下郡縣
之有王廟者¶至治二年珪復入中書歴相¶英宗皇帝今
上皇帝於是泰定元年加賜忠武<md:KR4h0081_SBCK_021-8a>¶以開國二字益其功
臣號是年天子肇開經筵珪¶首當勸講明年解機務封
<pb:KR4h0081_WYG_024-9a>
蔡國公仍知經筵以病¶告歸未幾三遣使趣召見上憫
其病重煩以政¶事拜翰林學士承㫖仍以蔡國侍經筵
朝有大政¶則就焉有間使來告集曰先王之廟在亳州
者庭¶皆有麗牲之石我忠武及忠毅之勲徳則既具刻¶
而銘之矣惟獻武之廟我以忝與國事不暇私顧¶其家
顧未有刻焉因以王之墓誌神道碑家傳授¶集曰刻文
敢以屬子集辭不獲則對曰昔嘗忝為¶太史屬固嘗知
公家世勲徳及進講内殿又執經<md:KR4h0081_SBCK_021-8b>¶以從公後者三年矣
<pb:KR4h0081_WYG_024-9b>
雖不敏敢不第而書之謹按¶王諱𢎞範字仲疇年二十
餘其兄順天府總管𢎞¶略上計行朝留攝其府事吏民
服其明決時内附¶甫定䝉古軍所過輒為暴王曰國朝
自有法制我¶奉行之執暴者決以杖入其境無敢犯擾
順天者¶故保州以忠武故陞府名後有所避又改今名
曰¶保定云¶世祖皇帝中統初置御用局以王為總管三
年李¶璮叛濟南親王哈必齊丞相史天澤帥諸軍討之¶
以王為行軍總管且行請氊帳於忠武忠武曰汝<md:KR4h0081_SBCK_021-9a>¶欲即
<pb:KR4h0081_WYG_024-10a>
安耶不與乃命之曰璮違天必敗汝勉之雖¶然璮劇賊
也圍城勿避險地險則已無懈心兵必¶致死主者慮其
險茍有來犯必赴救可以立功汝¶必勉之及圍城王軍
城西璮出軍突諸將獨不向¶王軍王曰吾固受教矣我
易受攻而彼不至謂我¶弗悟也乃築長壘内伏甲而外
為壕開東門以待¶之夜浚其壕加廣璮不知也明日果
擁飛橋來攻¶橋不足踰壕軍陷其得陵壕者突入壘門
遇伏皆¶死降兩賊將璮讋遂敗死論功王最多忠武聞
<pb:KR4h0081_WYG_024-10b>
之¶曰真吾子也或言於朝曰璮所以得為亂者盡専<md:KR4h0081_SBCK_021-9b>¶兵
民之權故也以此聞諸侯諸侯果不自安遂罷¶其子弟
之在官者王亦例解總管至元元年𢎞略¶入宿衛上召
見其兄弟可代守順天者因念王濟¶南之功遂佩之金
虎符代為守二年移守大名未¶上微服行民間察其所
患若見倉吏收民租視所¶當輸倍蓰怨言載道明日視
事首取而治之民大¶悦是嵗大水没廬舍且盡租稅無
從出王輒免之¶計相以専擅罪王王請入見上前曰臣
<pb:KR4h0081_WYG_024-11a>
以為為朝¶廷儲小倉不若儲之大倉非擅免也上曰何
説也¶王曰嵗以水不收而必責之民府倉雖實而民死<md:KR4h0081_SBCK_021-10a>¶亡盡明年租將安出活其民使均足於家嵗取之¶有恒
非陛下府庫乎此所謂大倉也上曰知體¶其勿問其監
郡有愛魯者先在郡任計吏不當至¶使自經死僚吏不
悦於愛魯發其事幸王不與之¶則愛魯無援必敗王曰
同官也力為之解不得而¶愛魯抵罪王亦為之免官歸
鄉里退然閑居不以¶介意六年大括諸道兵益圍宋襄
<pb:KR4h0081_WYG_024-11b>
陽益都兵璮所¶教也號勇悍難制度諸帥無足統之者
乃以王為¶益都淄萊等路行軍萬户丞相巴延命王軍
鹿門¶斷糧道絶郢復之援主者曰鹿門有張九漢水以<md:KR4h0081_SBCK_021-10b>¶東無慮矣於是王言於丞相曰今規取襄陽周於¶圍而
緩於攻者計待其自斃乎然而夏貴乗江漲¶送衣糧入
城我無禦之者而江陵歸峽行旅休卒¶道出襄陽南者
相繼也寧有自斃之時乎若築城¶萬山以斷其西立柵
灌子灘以絶其東則庶幾斃¶之之道也奏用其言因移
<pb:KR4h0081_WYG_024-12a>
王軍萬山令嚴恒無懈¶意一日出東門與諸將較射大
出敵兵猝薄城諸¶將曰彼衆我寡請嬰城自守王曰嘻
我與諸軍在¶此何事敵至將不戰邪敢言退者死即被
甲上馬¶横戈立遣偏將李庭當其前他將將六百人攻
其<md:KR4h0081_SBCK_021-11a>¶後親率三百騎為長陣敵之步陣間陳而待王下¶令
曰聞鼓皆進擊未鼓勿動敵麾衆入陣我不為¶動至再
且却王曰彼再進再却氣衰矣鼓之前後¶奮擊宋師大
敗得奔還者庶幾八年築一字城進¶逼襄陽破樊城外
<pb:KR4h0081_WYG_024-12b>
郛九年命攻樊城流矢中王肘¶王束創見主帥曰襄在
江南樊在江北我陸攻樊¶則襄出舟師來救終不可取
若截江道斷救兵水¶陸夾攻之則樊必破而襄亦下矣
從之明日復出¶率鋭卒先登遂拔樊襄陽降以宋將吕
文煥入覲¶上嘉之有錦衣白金寶鞍之賜將挍行賞有
差十<md:KR4h0081_SBCK_021-11b>¶一年丞相巴延帥師伐宋命王率左部諸軍循漢¶
江東略郢而南十二月攻武磯堡取之大兵渡江¶王為
先驅宋相賈似道以其師軍蕪湖其帥孫虎¶臣軍丁家
<pb:KR4h0081_WYG_024-13a>
洲王轉戰而前大兵繼之宋師潰王前¶行宣布威徳所
過降下師次建康上遣使諭丞相¶毋輕敵貪進其少進
以待王進説曰聖恩待士卒¶誠厚甚今敵已奪氣亡在
旦夕過自迂緩資敵得¶為計非策也將軍治閫外急緩
之宜難制以預度¶乗破竹之勢取之無遺策矣丞相然
之即日馳驛¶至上前面論形勢得㫖進師十二年師次
瓜洲分<md:KR4h0081_SBCK_021-12a>¶兵立柵奪其要害守之揚州都統姜才者宋之
名¶將也所統士有部落種人自為一軍勁悍善戰至¶是
<pb:KR4h0081_WYG_024-13b>
以二萬人出揚子橋都元帥阿珠與王當之兩¶軍夾水
而陣王以十三騎絶渡衝之陣堅不動王¶引却以誘之
其驍將本回紇人鎧仗甚異躍馬出¶衆奮大刀直前趣
王王還轡反迎刺之應手頭殪¶馬下立陣者同口歡呼
震動天地而敵人亦不覺¶失聲遂潰走追殺轉至城南
門斬首萬餘級其自¶相蹂踐與陷壕水溺死幾盡比得
入城十無一矣¶王素善槊此戰衆尤服其奇雋焉於是
宋將張世<md:KR4h0081_SBCK_021-12b>¶傑孫虎臣悉其國力率水軍陣於焦山南北
<pb:KR4h0081_WYG_024-14a>
將致¶死於我我師合擊之兵支王之一軍横衝其旁宋¶
師大敗宋自是不復能軍矣追奔於圌山之東王¶奪其
戰艦八十俘馘以千數上功改亳州萬户亳¶軍忠武王
舊所統也王以為請而遂還之忠武王¶之事¶憲宗皇帝
嘗賜名曰巴圖爾巴圖爾者國語勇敢無敵¶之名也於是上
又以賜王為名云是年冬丞相巴¶延次臨安之長安鎮
中書左丞董公文炳左出京¶口由海道㑹之王亦將兵
而左師次宋郊丞相遣<md:KR4h0081_SBCK_021-13a>¶使約降宋主宋主幼其大臣難
<pb:KR4h0081_WYG_024-14b>
於削號稱臣請以¶伯侄為禮往返未決王將命入城數
其柄臣之罪¶而詰之遂屈服竟取降表來上宋亡其主
既歸朝¶而十三年浙東又叛王力疾討之師次台州遣
人¶持書往諭守將殺使焚書我師怒拔之衆請屠城¶王
不許誅其首禍者而巳台民至於今感之明年¶師還迎
拜鎮國上將軍江東宣慰使其民新脱鋒¶鏑王撫之期
月境内稱治十五年王入覲請於¶上曰宋主既降而其
將張世傑奉其庶兄益王昰與¶弟廣王昺南奔既立昰
<pb:KR4h0081_WYG_024-15a>
於閩而卒又立昺於海上<md:KR4h0081_SBCK_021-13b>¶宜致討焉乃拜蒙古漢軍都
元帥以行陛辭奏曰¶國朝之制無漢人典蒙古軍者臣
漢人恐乖節度¶猝難成功願得親信蒙古大臣與俱上
曰爾憶而¶父與察罕之事乎其破安豐也汝父留兵守
之察¶罕不肯師既南而城復為宋有進退幾失據汝父¶
至不勝其悔恨也由委任不専今豈可使汝復有¶汝父
之悔乎尚能以汝父宣力國家之心為心則¶予汝嘉今
付汝大事朂之哉面賜錦衣玉帶又辭¶曰遺爝未息延
<pb:KR4h0081_WYG_024-15b>
命海渚奉討逺征無所事於衣帶¶也茍以劒甲為賜則
臣也得以仗國威靈率不聽<md:KR4h0081_SBCK_021-14a>¶命者則臣得其職矣上壯
之出上方寶劒名甲聽¶自擇其善者既拜賜日又諭之
曰劒汝副也有不¶用命者以此處之且行薦李恒為已
貳從之至揚¶州選將挍發水陸之師二萬分道南征以
弟𢎞正¶為先鋒戒之曰汝以驍勇見選非私汝也軍法
重¶我不敢以私撓公汝慎之𢎞正所向克捷王進攻¶三
江寨寨據隘乗髙不可近乃連兵環之寨中懼¶人持滿
<pb:KR4h0081_WYG_024-16a>
以待王下令下馬治朝食若將持乆者持¶滿者疑不敢
動而他寨不虞也忽麾軍連拔數寨¶迴𢷬三江盡拔之
至漳州親攻其東門命將佐攻<md:KR4h0081_SBCK_021-14b>¶南門西門敵應之乃乘
虚入其北門破之鮑浦寨¶南瀕海王曰陸攻之必走海
令𢎞正圍以騎他將¶攻其南門又拔之海瀕之郡若潮
若恵皆團結盤¶互王威聲所至恩信濟之無不内附十
六年正月¶庚戌由潮陽港乗舟入海道至甲子門獲宋
斥候¶將都統劉青顧凱乃知廣王所在辛酉至崖山而
<pb:KR4h0081_WYG_024-16b>
他將至外省調至者雖隸所部然儕視不相下有¶驕蹇
意幾敢違其號令王以軍法斬其最甚者一¶人衆乃懾
服聽命時宋人僑居海中環列千餘艘¶碇之達樓櫓其
上隠然堅壁也王引舟師當之然<md:KR4h0081_SBCK_021-15a>¶其地兩山東西對立
其北淺舟膠不可進我師由¶山之東轉而南入大洋始
得與之薄又出騎兵斷¶其汲路燒其宫室而宋益困蹙
無所容矣世傑有¶甥韓在王軍中王使招世傑世傑不
從甲戌恒自¶廣州至舟小更授以二海戰船守北面二
<pb:KR4h0081_WYG_024-17a>
月癸未¶我師將戰或請以礮攻之王曰火起則舟散不
如¶戰也明日四分其軍分處其東南北三面王自將¶一
軍相去里許下令曰宋舟西磨崖山潮至必亟¶遯急攻
之勿令得去聞吾樂作乃戰違令者斬先¶麾北面一軍
乗潮而戰不克李恒等順潮退樂作<md:KR4h0081_SBCK_021-15b>¶宋人以為且宴少
懈王舟犯其前南衆繼之王命¶髙構戰樓於舟尾以布
障之命軍士負盾而伏之¶令曰聞金聲起戰先金而妄
動者死敵矢傅我舟¶如蝟伏盾者不動及舟將接鳴金
<pb:KR4h0081_WYG_024-17b>
撤障弧弩火石¶交作頃刻并破七舟宋師大潰宋臣以
其主廣王¶赴水死獲其符璽印章張世傑北突吾軍而
遁令¶李恒追至大洋不及世傑走未至交趾風壊舟與¶
將士盡溺死於是嶺海悉平宋無遺孽矣磨崖山¶之陽
紀功而還十月入朝賜宴内殿慰勞良厚然¶王以瘴癘
疾作矣上命尚醫䕶視日以狀聞遣近<md:KR4h0081_SBCK_021-16a>¶侍臨議用藥曰
吾有國事待其謀畫必盡伎速愈¶之勑衛士坐其門曰
九拔都病甚矣非必不可不¶見者宣詔止之可也疾革
<pb:KR4h0081_WYG_024-18a>
沐浴易衣冠俾左右扶¶至中庭面闕再拜返居室酌酒
作樂與親戚賔客¶為别遺言毋厚塟甲一襲刀一事足
矣明器以陶¶為之出南征時賜劒與甲以畀嗣子珪曰
汝父以¶是立功其佩服毋忘語竟遂端坐而薨十七年
正¶月十日也得年四十三上聞之震悼詔京尹給喪¶事
所過郡縣以禮迎送歸塟其鄉之定興縣河内¶里袝塟
祖墓而嗣子佩金虎符襲其軍萬户二十<md:KR4h0081_SBCK_021-16b>¶九年珪入覲
上謂太師阿爾婁納延曰此家父子¶相繼自¶太祖皇帝
<pb:KR4h0081_WYG_024-18b>
以來定中原取江南漢人有勞於國者¶是為最張氏史
氏俱稱巴圖爾史徒以籌議不如張¶之百戰立功也所以
爵其子孫者豈可與常人同¶哉遂拜樞宻副使行院江
淮自是敭歴臺省三十¶餘年為國大臣矣王素敏悟喜
讀書過目輒識大¶義歌詩尤慷慨身長七尺脩髯如畫
機明氣鋭言¶辨捷出勇略絶人輕財下士拔材於衆已
不以為¶恵尚氣節敦信義與人交乆而益敬剛直自將
不<md:KR4h0081_SBCK_021-17a>¶為勢位所屈雖臨之以威而辭氣洒落理辨愈明¶初
<pb:KR4h0081_WYG_024-19a>
丞相巴延至建康大㑹諸將出庫金行賞而王¶後至丞
相曰祖宗之法凡以軍事㑹集罪加後雖¶貴近材勇無
所貸爾何敢後衆錯愕王徐進曰臨¶戰未嘗後受賞恥
居先何為不可丞相為之俛首¶其能片言解疑誤類如
此簿祿宋内府金帛行省¶都事夾谷士常與焉既而多
所遺失或因以誣士¶常將就考驗王曰士常名士行義
有素何可以此¶議之請以本身官爵及家帑保其必不
然者其後¶誣果明南征時宋文丞相天祥之軍在潮之
<pb:KR4h0081_WYG_024-19b>
五坡<md:KR4h0081_SBCK_021-17b>¶嶺𢎞正掩擊獲之縛文丞相以至椿以戈使拜不¶
屈王釋之待以客禮吏士或諫王曰敵人之相叵¶測不
可近王曰忠義人也保無它求其族屬被俘¶者悉還之
及囚京師聞王薨至為之垂涕在海上¶得宋禮部侍郎
鄧光薦禮之於家塾以為子師嘗¶戒其子曰居官律己
廉慎則公明自生御衆賞罰¶信用則人致力不懐報怨
之心怨亦自釋此三言¶者皆王素躬行者也凡行軍非
對敵未嘗敢妄殺¶吏卒有病者必為親視醫藥不幸死
<pb:KR4h0081_WYG_024-20a>
必轉送其家¶凡上賜與即分頒士卒麾下有功賞或不
時得則<md:KR4h0081_SBCK_021-18a>¶慨然曰人宣力如此而受抑如彼後或解體將
誰¶與共功乎甚者為之涕泣陳説不得請不止故人¶樂
為之用及為元帥雖有所刑戮亦必為之懇惻¶申諭仁
聞既著薨之日天下莫不傷悼痛惜焉今¶蔡國公又嘗
謂集曰先王棄世予尚幼不足盡知¶其奇謀偉績當時
之交游與老挍退卒于今略以¶漸盡雖欲廣聞不得及
矣至其昭如日星不可泯¶滅者則有信史與李王二公
<pb:KR4h0081_WYG_024-20b>
之碑在可以參攷者¶故凡可知者備書之而不敢略子
一人今蔡國公¶也孫六人某官某曾孫子一人某官某
集嘗觀於<md:KR4h0081_SBCK_021-18b>¶蜀漢矣諸葛武侯既没所在求為立廟後主
不聽¶百姓私祭之道上或曰宜聽立廟成都又不從步¶
兵挍尉習隆中書郎向充等共言曰周懐召伯甘¶棠不
伐越思范蠡鑄金存像漢興以來圖形立廟¶者多矣亮
之烝嘗止於私門廟像莫立非所以存¶徳念功述追在
昔者也宜聽立廟沔陽親屬以時¶致祭其故吏欲奉祠
<pb:KR4h0081_WYG_024-21a>
者皆限至廟君子以為禮亦¶宜之然則亳州張氏之廟
豈徒以著勲臣之世業¶哉亦足以表朝廷之盛徳凡於
腹心股肱爪牙之¶臣無所不用其至矣故為作詩以備
樂歌焉其辭<md:KR4h0081_SBCK_021-19a>¶曰¶
維昔世皇受命自天四征既庭遂開中原粤是¶南國歴
禩三百徳在炎燧運往行息百萬我師不¶亟不遲不殺
而神赫其仁威江流湯湯談笑畢渡¶木顛草偃有仆無
拒天子曰嘻士亦勞止時且徂¶暑其休以俟丞相文武
<pb:KR4h0081_WYG_024-21b>
受言敬共息鋭養完牛酒¶㫖豐王乃扣閣請具為奏若
峻阪馳寧扼其後面¶上方略報不踰辰往臨厥都雷飈
疾神丞相傳言¶天子明聖以順來歸請爾民命主幼臣
迷勞我行¶人王曰勿庸罪在柄臣身涉其庭氣直辭決
稱臣<md:KR4h0081_SBCK_021-19b>¶上表再拜門闕有保其遺奔于海涯延喘須臾自¶
靖其私王曰不可不告天子不極其征臣不敢止¶乃錫
神劒名甲副之抉瘴排炎廓為清夷膠舟于¶壑存其餘
幾王言二進永訖炎紀横槊賦詩波濤¶不驚磨崖勒銘
<pb:KR4h0081_WYG_024-22a>
表于鯢䲔功名則有夀位弗逮榮¶隨哀興業以乆大三
錫彌尊以啟王封冕舄佩圭¶盛服在躬維兹亳人服徳
以世享嘗于廟從王孫¶子於赫¶世皇濯濯聖靈萬神景
從翼之風霆我思淮陽陟¶降在側孰是不顧永懐來格
言言新宫髙明深宏<md:KR4h0081_SBCK_021-20a>¶中有王考右有王兄王之格思庶
其在此焄蒿浮¶游孰感而致維亳士女具曰不然我有
井里王為¶陌阡我有溝洫王浚王畫王于作邑其城頟
頟我¶藝黍稷亦有稻秔羊豕在牢以庖則盈笳簫鐃鐸
<pb:KR4h0081_WYG_024-22b>
享士乃作我迎我享是用不足昔我父祖荷戈與¶殳從
王南征百戰是俱春雨既濡秋降霜露王來¶享兹從我
父祖維時君子顧瞻咏嗟咨亳庶士孰¶知其它王有嗣
子相我¶仁廟正言于庭必抉其要邃深蔽虧羣讒切膚¶
帝尚仁孝寧之厥家<md:KR4h0081_SBCK_021-20b>¶英宗赫赫如日斯烈搜奸率庸不
假豪髮臨軒待¶之命遄其驅託之股肱恩信渠渠天難
諶斯難起¶倉猝慮深謀逺罪人斯得聖明繼統車塵徐
徐亦¶惟世臣謹度不渝既寧既好思極永保陳經啟心
<pb:KR4h0081_WYG_024-23a>
非法不道申申其居侃侃其容孚于帝衷以世師¶工王
廟奕奕視此無斁匪亳是私國有恒秩¶
　
　
　
　
　
　
<pb:KR4h0081_WYG_024-23b>
　
　
　
　
　
　
　
　元文類巻二十一
