# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:19.358269
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB04n0204-027國朝文類-卷第二十七.
<pb:KR4h0081_SBCK_027-1a>¶
國朝文𩔖卷第二十七¶
　記¶
　　崔府君廟記　元好問¶
唐崔子玉府君祠在所有之或謂之亞嶽或謂之¶
顯應王者皆莫知所從來府君定平人太宗時爲¶
長子令有惠愛之風本道採訪使與長子尉劉内¶
行弗備且有𧷢賕之鄙時縣有虎害府君謂二人¶
者宜當之已而果然及一孝子爲所食乃以牒攝¶
虎至使服罪一縣以爲神而廟事之丗所傳蓋如¶
此廟之在陽平者有年矣貞祐之兵燒毀幾盡東¶
<pb:KR4h0081_SBCK_027-1b>¶
平副元帥趙侯以其父之志爲完復之其成也侯¶
命予以&KR0010;月記故爲書之傳曰有功於民則祀之¶
以勞定國則祀之此不爲小德小善者言漢丞相¶
忠武侯之殁蜀人求爲立廟朝議以禮秩不聽百¶
姓遂因時節祭之道陌上言事者或謂可聽于成¶
都立之安樂公不從習隆向充拜章言巷祭野祀¶
非所以存德念功&KR0002;盡順民心則瀆而無典建之¶
京師又偪宗廟止可令其近墓爲之所親以時設¶
祭故吏欲奉祠者皆限至廟斷其私祀以從正禮¶
於是始從之爲廟於[沔-丏+丐]陽由是觀之漢人於忠武¶
<pb:KR4h0081_SBCK_027-2a>¶
侯其難之也如是況其下者乎且夫郡縣之良吏¶
血食一方見于今者多矣然卓茂則止於宻魯仲¶
康則止於中牟朱邑則止於桐郷召父杜母則止¶
于南陽蓋未有由百里之邑逹之天下四方如府¶
君之祠之侈者也髙門之蕩然廣殿之渠然衮冕¶
之巍然侍衛之肅然雖五方帝之尊且雄無以進¶
使其止於爲土木偶焉斯可矣或有物焉則將疾¶
走逺引逃避之不暇矧敢馮几&KR0018;扆以當天下四¶
方臣僕之敬乎嗚呼祀典之壞乆矣惟祀典壞而¶
後撤&KR0075;祠之政舉喪亂以來天綱弛而地維絶人¶
<pb:KR4h0081_SBCK_027-2b>¶
心所存唯有逃禍徼福在耳惟逃禍徼福者在故¶
𠒋悍毒詐有時而熄&KR0002;曰&KR0075;祀無福非其&KR0017;而祭¶
之爲謟爾所敬非吾之所謂敬爾所懼非吾之所¶
當懼彼將蕩然無所畏忌血囊仰射又何難焉使¶
梁公而在吾知前日江淮之舉有不暇施于今日¶
者矣故併及之使人知侯之意有在¶
　　汴故宫記　楊奐¶
己亥春三月按部至于汴汴長吏宴于廢宫之長¶
生殿懼後丗無以考爲纂其大槩云皇城南外門¶
曰南薫南薰之北新城門曰豐宜橋曰龍津橋北¶
<pb:KR4h0081_SBCK_027-3a>¶
曰丹鳯而其門三丹鳯北曰州橋橋少北曰文武¶
樓遵御路而北横街也東曰太廟西曰郊社正北¶
曰承天門而其門五𩀱闕前引東曰登聞檢院西¶
曰登聞鼓院檢院之東曰左掖門門之南曰待漏¶
院鼓院之西曰右掖門門之南曰都堂承天之北¶
曰大慶門而日精門左昇平門居其東月華門右¶
昇平門居其西正殿曰大慶殿東廡曰嘉福樓西¶
廡曰嘉瑞樓大慶之後曰德儀殿德儀之東曰左¶
昇龍門西曰右昇龍門正門曰隆德曰蕭墻曰丹¶
墀曰隆德殿隆德之左曰東上閤門右曰西上閤¶
<pb:KR4h0081_SBCK_027-3b>¶
門皆南嚮東西二樓鐘鼓之所在鼓在東鐘在西¶
隆德之次曰仁安門仁安殿東則内侍局内侍之¶
東曰近侍局近侍之東曰嚴祗門官中則曰撒合¶
門少南曰東樓即授除樓也西曰西樓仁安之次¶
曰純和殿正寢也純和西曰雪香亭雪香之北后¶
妃位也有樓樓西曰瓊香亭亭西曰涼位有樓樓¶
北少西曰玉清殿純和之次曰寧福殿寧福之後¶
曰苑門由苑門而北曰仁智殿有二大石左曰敷¶
錫神運萬歳峯右曰玉京獨秀太平巖殿曰山莊¶
莊之西南曰翠㣲閣苑門東曰僊韶院院北曰湧¶
<pb:KR4h0081_SBCK_027-4a>¶
翠峯峯之洞曰大滌湧翠東連長生殿殿東曰湧¶
金殿湧金之東曰蓬萊殿長生西曰浮玉殿浮玉¶
之西曰瀛洲殿長生之南曰閱武殿閱武南曰内¶
藏庫由嚴祗門東曰尚食局尚食東曰宣徽院宣¶
徽北曰御藥院御藥北曰右藏庫右藏之東曰左¶
藏宣徽東曰　北曰祕書&KR0101;祕書北曰¶
學士院學士之北曰諌院諌院之北曰武器署㸃¶
撿之南曰儀鸞局儀鸞之南曰尚輦局宣徽之南¶
曰拱衛司拱衛之南曰尚衣局尚衣之南曰繁禧¶
門繁禧南曰安泰門安泰西與左升龍門直東則¶
<pb:KR4h0081_SBCK_027-4b>¶
壽聖宫两宫太后位本明俊殿試進士之所宮北¶
曰徽音殿徽音之北曰燕壽殿燕壽殿垣後少西¶
曰震肅衛司東曰中衛尉司儀鸞之東曰小東華¶
門更漏在焉中衛尉司東曰祗肅門祗肅門東少¶
南曰將軍司徽音壽聖之東曰太后苑苑之殿曰¶
慶春慶春與燕壽並小東華與正東華對東華門¶
内正北尚廐局尚廐西北曰臨武殿左掖門正北¶
尚食局局南曰宫苑司宫苑司西北曰尚醖局湯¶
藥局侍儀司少西曰符寳局器物局西則撒合門¶
嘉瑞樓西曰三廟正殿曰德昌東曰文昭殿西曰¶
<pb:KR4h0081_SBCK_027-5a>¶
光興殿並南嚮德昌之後宣宗廟也宫西門曰西¶
華與東華直其北門曰安貞二大石外凡花石臺¶
榭池亭之細並不録觀其制度簡素比土堦茅茨¶
則過矣視漢之所謂千門萬户珠壁華麗之飾則¶
無有也然後之人因其制度而損益之以求其稱¶
斯可矣¶
　　鄆國夫人殿記　楊奐¶
祀天而不祀地祭日而不祭月是豈禮也哉況聖¶
人之教始於夫婦逹於天下不爾父子君臣上下¶
泯矣前廟後寢三代之定制而吾夫子之祀本用¶
<pb:KR4h0081_SBCK_027-5b>¶
王者事闕里之舊有鄆國夫人殿乆矣由唐宋降¶
及於金號稱尤盛貞祐之亂掃地無餘故老彷徨¶
莫不痛心東平行臺嚴公忠濟仰體朝廷尊師重¶
道之意以興廢&KR0024;弊爲所務經始於己酉八月落¶
成於壬子之七月先是夫人之神座生木芍藥一¶
本見者異之明年修廟之令下適造舟者犯我林¶
廟伐我民冢珍材堆積如阜聞公之至盡委而去¶
乃命參佐王玉汝&KR0101;修官兼攝祀事孔　召匠計¶
之僉曰構正位則不足營寢宫則有餘衆志旣恊¶
遂訖兹役花之祥驗矣而工食塗飾之費不論也¶
<pb:KR4h0081_SBCK_027-6a>¶
夫神恠之不語固然而有開必先之&KR0003;如之何其¶
廢之也夫人姓并官氏宋女也泗水侯鯉息也沂¶
水侯伋息之子也先聖之爲中都宰爲大司㓂攝¶
行相事夫人不以爲泰畏於匡㧞樹於宋削跡於¶
衛絶粮於陳蔡夫人不以爲否窮通出處無一而¶
不預所以血食者其斯乎彼湘水之娥皇邰城之¶
姜嫄祠宇之顯者也擬諸郷邑子孫毎四仲之月¶
肅三獻之禮歷千萬丗而下弗絶者不有則矣乎¶
噫當崇奉者聖人之功也當踐履者聖人之道也¶
苟知其功而不知其道則與事&KR0075;祠野廟等矣吾¶
<pb:KR4h0081_SBCK_027-6b>¶
恐神意一日不能安乎此孰謂聖人安之邪尚來¶
者無忽¶
　　游龍山記　麻革¶
余生中條王官五老之下長侍先人西觀太華迤¶
邐東游洛因避地家焉如女几烏權白馬諸峰固¶
巳厭登飽經窮極幽&KR0055;矣革代以來自鴈門踰代¶
嶺之北風壤&KR0541;異多山而阻色徃徃如死&KR0069;凡草¶
木亦無粹容嘗切&KR0099;嘆南北之分何限此一嶺地¶
脉遽斷絶不相屬如是耶越旣留滯居延吾友渾¶
源劉京叔甞以詩來盛稱其郷泉石林麓之勝渾¶
<pb:KR4h0081_SBCK_027-7a>¶
源實居代北余始而疑之雖然吾友著書立言蘄¶
信於天下後丗者必非誇言之也獨恨未甞一游¶
焉今年夏因赴試武川歸道渾水修謁于玉峯先¶
生魏公公野服蕭然見余於前軒語未周浹驟及¶
是&KR0022;諸山&KR0002;南山&KR0002;栢山業已游矣惟龍山爲絶¶
勝姑缺兹以須諸文士同之子幸來殊可喜乃選¶
日爲具拉諸賔友&KR0016;自治城西南行十餘里抵山¶
下山無麓乍入谷未有竒㳂溪曲折行數里草木¶
漸秀潤山竦出嶄然露芒角水聲鏘然鳴两峰間¶
心始異之又盤山行十許里四山忽合&KR0002;拱而提¶
<pb:KR4h0081_SBCK_027-7b>¶
環而衛者嘉木竒卉&KR0013;之葱蒨醲郁風自木杪起¶
紛披震蕩山與木若相顧而墜者使人神駭目眩¶
又行數里得泉之泓澄渟溜者焉洑出石鏬激而¶
爲迅流者焉隂木䕃其顚幽草繚其趾賔欲休咸¶
曰莫此地爲宜即下馬披草踞石列坐諸生瀹觴¶
以進酒數行客有指其西大石曰此可識因命余¶
余乃援筆書凡游者名氏及游之歳月而去又行¶
十許里大抵一峯一盤一溪一曲山𫝑益竒峭樹¶
林益多杉檜栝栢而無他凡木也溪花種種金間¶
玉錯芬香入鼻幽逺可愛木蘿松鬛&KR0482;人衣䄂又¶
<pb:KR4h0081_SBCK_027-8a>¶
縈紆行數里得岡之髙遽渉而上馬力殆不能勝¶
行茂林下又五里两嶺&KR0002;岐中得浮屠氏之居曰¶
大雲寺有僧數軰來迎延入館於寺之東軒林巒¶
樹石櫛比楯立皆在几席之下憇過午謁主僧英¶
公相與歩西嶺過文殊巖巖前長杉數本挺立有¶
磴懸焉下瞰無底之壑危峯恠石㠝岏巧闘試一¶
臨之毛骨森竪南望五臺諸峯&KR0002;相聮絡無間斷¶
西北而望峰豁而川明村墟井邑隱約微茫如奕¶
局然徜徉者乆之寅縁入西方丈觀故侯同知運¶
使雷君詩石及京叔諸人留題廻乃徑北嶺登萱¶
<pb:KR4h0081_SBCK_027-8b>¶
草坡蓋龍山絶頂也嶺𫝑峻絶無路可躋歩草而¶
徃&KR0055;弱且滑甚攀條捫蘿疲極乃得登四望群木¶
皆翠杉蒼檜凌雲千尺與山無窮此龍山勝槩之¶
大全也降乃復坐文殊巖下置酒小酌日旣入輕¶
煙浮雲與暝色㑹少焉月出寒隂微明散布石上¶
松聲翛然自萬壑來客皆悚視寂聽覺境逾清思¶
逾逺已而相與言曰丗其有樂乎此者與酒醺談¶
辯&KR1123;起各主其家山爲勝更嘲迭難不少屈玉峰¶
坐上坐亦怡然一𥬇詩所謂善戯謔&KR0006;不爲虐&KR0006;¶
者是也至二鼓乃歸卧東軒明旦復來各有詩識¶
<pb:KR4h0081_SBCK_027-9a>¶
於右午飯主僧丈室已乃循嶺而東徑甚微木甚¶
茂宻僅可通馬行又五里至五泉寺山𫝑漸頗隘¶
樹林漸稀闊顧非龍山比寺西峯曰望景臺險甚¶
主僧導客以登歷嶔崟坐盤石其傍諸峰羅列或¶
偃或立或將仆墜或屬而合或離而分賈竒獻異¶
不一狀北望川口最寛肆金城原野分畫條列歷¶
歷可數桑乾一水紆繞如玦觀覽曠逹此玉泉勝¶
處也從此歸路嶮不可&KR0016;皆歩而下重溪峻嶺愈¶
出愈有抵暮廼得平地𪧐李氏山家卧念兹游之¶
富與夫昔所經見而不能寐&KR0002;太華之雄尊五老¶
<pb:KR4h0081_SBCK_027-9b>¶
之巧秀女几之婉嚴烏權白馬之端重兹山固無¶
之至於奥宻淵&KR0201;樹林薈蔚繁阜不一覽而得則¶
兹山亦其可少哉人之情大抵得於此而遺於彼¶
用於所見而不用於所未見此通患也不知天壤¶
之間六合之内復有幾龍山也因觀山於是乎有¶
得徒以文思淺狹且游之亟無以盡發山水之祕¶
異時當同二三友幅巾藜杖于于而行遇佳處輙¶
留更以筆札自隨隨得隨紀庻幾兹山之髣髴云¶
己亥歳七夕後三日王官麻革記¶
　　餘于州學記　李謹思¶
<pb:KR4h0081_SBCK_027-10a>¶
餘于旣升州延平祝宜孫首典學事顧瞻禮殿凛¶
焉欲壓曰是非所以答曲成而蘄隂誘也春秋蕆¶
祀尚顧歆兹則將何辭以告歳不登卒卒未遑又¶
明年爲有年亟謁諸&KR0022;伯&KR0022;伯亟&KR0162;貲以相有位¶
競勸爲士翕然佐之旣鳩旣僝其材貞且良其棟¶
視曩隆四尺飛簷特起其𫝑欲翬繚之以闌楯飾¶
之以朱碧重門棨㦸森布禮行用幣罔或不䖍聖¶
靈洋洋如臨如對祝君曰&KR0022;伯之惠侈矣孰紀其¶
成爲斯文千載計乎書來曰&KR0022;父兄子弟意也勿¶
復辭余於是學也童子習之今去之二紀而逺舊殖¶
<pb:KR4h0081_SBCK_027-10b>¶
荒落無以應來者敬謝不敏祝君曰&KR0022;父兄子弟¶
必於斯且聖靈洋洋如臨如對惟斯文也而後有¶
以繼有以貽必記諸余惟有記以來吾家泰伯横¶
絶今古蓋取范史及儒林舊論鍜礪而馳騁之曰¶
教道之結人心如此美則美矣而未大也教行於¶
上古而契爲之&KR0004;自契至于湯迄有天下自湯至¶
于武丁伊訓每言師&KR0003;命每言學逺契之功以化¶
天下千餘年殷化爲周殷士之膚敏者皆爲周有¶
教之力耶余觀周誥多士累云云猶未定然則有¶
多於膚敏之士者矣叩馬于牧野辟于朝鮮意猶¶
<pb:KR4h0081_SBCK_027-11a>¶
未釋然然則有先於膚敏之士者矣當時以爲義¶
在焉弗之可兵也洪範在焉弗之可臣也歌有采¶
薇詩有麥秀一風二賦與雅頌並行於是丗不爲¶
剏見不爲駭聞而風俗成矣豈惟殷之教頼以不¶
墜周因於殷以植遺教雖周猶嘉頼之周轍又東¶
四代禮樂與魯春秋逸而之洙泗之上書王書天¶
昭天之命討於天下周其猶天乎東周之志無所¶
於酬而繼周者又捷出則殷周奚擇焉顧油油然¶
曰某也殷人也援已墜之殷以自異烏在其爲魯¶
司㓂耶視乃厥祖於書曰公於詩曰客猶稱微子¶
<pb:KR4h0081_SBCK_027-11b>¶
仲終身焉將無𩔖是乎&KR0002;是惑滋甚請借漢以明¶
之漢何以命孔吉爲殷紹嘉侯嘻乎其兆見矣古¶
之人古之人知言如齊太史甞語人以其故而孟¶
僖子先得之吾在萬丗如見之蔽以二言夫殷祖¶
契而孔氏其雲仍夫教契肇端至孔門而大備微¶
契則人近於禽獸而禹稷無完功微孔子則臣子¶
之無所懼者胥而龍蛇虎豹以厲斯人而契之功¶
熄大哉殷道其以教始終乎天欲報契也故以殷¶
郊欲紆契之傳也故以魯祠孔子殷祭器歸周而¶
郊契猶八百年孔禮器歸陳何有哉而祠於魯逹¶
<pb:KR4h0081_SBCK_027-12a>¶
于天下千五百年而未止則夫中跲而旁奮暫&KR0009;而¶
永垂昔也支而今也嫡以小宗之餘復自爲宗丗¶
丗萬子孫齊明以祭無窮期其爲紹嘉孰大焉殷¶
多先哲王在天可以辴然而𥬇矣吾將復于吾泰¶
伯曰教道之格天心又如此嗟嗟殷士其逋播而¶
爲頑者不知其後之至此也其祼將而爲膚敏者¶
亦不知其後之至此也吾言或匡衡梅福所未發¶
天地開闢教之始終聖賢之統緒天道人事之應¶
咸具焉非&KR0022;舊游興起斯文無以發余之言者矣¶
前戊午祀先賢于學曰忠定家焉忠獻此乎館焉¶
<pb:KR4h0081_SBCK_027-12b>¶
&KR0002;文忠江公庚子之守吉也游焉息焉忠定之孫¶
有丙子守安吉者焉爵德齒不同而其歸同乆之¶
復傳&KR0003;祝君謂當并祠余特筆并書之¶
　　平蠻記　陽恪¶
大元受天明命撫有萬方自北而南無思不服至¶
元十三年歳在丙子　先皇帝以神武不殺混一¶
江南繼而湖廣㓂盜嘯聚蠭起今平章政事行樞¶
宻院劉公奉㫖徂征削平僣叛所至帖息功績顯¶
著簡記御屏黔中郡辰澧二州之界有洞曰泊崖¶
蠻酋田萬填居之萬填畏威内附聖度海涵命爲¶
<pb:KR4h0081_SBCK_027-13a>¶
施溶知州旣而恃險&KR0018;固扇誘諸蠻與楠木洞孟¶
再師桑木溪魯萬丑等同惡相濟竊出爲㓂歳在¶
甲午今天子龍飛大頒赦宥咸與維新乃循習故¶
態不知改悔於是復命劉公奉辭伐罪公以是年¶
秋九月統率僉院唆木蘭曁諸翼萬户至辰州湖¶
廣行省平章政事答刺罕奉㫖調沿邊隘丁恊力¶
濟師俾辰澧二郡緫管府供給餽餉公號召懷德¶
府永順諸州酋長各率所部詣軍前聽調又起集¶
山徭狑狫以爲嚮導約束嚴明部分整肅先是上¶
均州副萬户田興祖諳熟蠻洞地里山川形𫝑公¶
<pb:KR4h0081_SBCK_027-13b>¶
令𦘕圖以進即按圖指示諸軍所從道徑命僉院¶
唆木蘭萬户闊脫忽都海牙拜藍馬繼祖從澧州¶
武口道進身率萬户别里哥不花朶落&KR0281;倪全田¶
興祖從㑹溪施溶口入&KR0162;金解衣督勵將士期㑹¶
于施溶州於是諸軍奮不顧身人百其勇十二月¶
癸卯破施溶楠木洞及諸蠻酋等以獻公以便宜¶
行事斬於軍門之外飛章奏聞元貞元年正月奉¶
㫖省院併而爲一即軍中拜公湖廣等處平章政¶
事二月丙戌振旅而還公仍留田興祖緫兵搜捕¶
餘黨越明年春魯萬丑首服于辰州一方悉平是¶
<pb:KR4h0081_SBCK_027-14a>¶
役也命帥得人師岀以律皆朝廷委任之專攻堅¶
擣虚執俘獻馘皆元戎指授之功也將校不敢有¶
其功而歸之於軍帥軍帥不敢專其功而歸之於¶
天子義當然也昔韓退之作平淮西碑其文曰不¶
赦不疑由天子明旣定淮蔡四夷畢來今蠻方厎¶
定而西北窮邊部落革心内附豈非四夷畢來之¶
效驗乎辰州路主者命僕記其事將勒諸堅珉以¶
垂乆逺謹承命拜手而獻文曰大哉乾元至哉坤¶
元聖朝則之建國紀年天無私覆地無私載繼統¶
體元萬丗永頼黔中之見有州施溶旣降又叛昬¶
<pb:KR4h0081_SBCK_027-14b>¶
迷不恭帝命劉公聲罪致討殱厥渠魁執訊𫉬醜¶
辰山蒼蒼江流湯湯勒勲彞鼎千載有光我思古¶
人誰可爲比伏波之後一人而已¶
　　平江路學祭器記　李淦¶
平江路學大成殿祭器者教授李淦方文豹所造¶
也金屬大尊二山尊二壷尊十有二犧尊八象尊¶
如壷尊之數罍四洗四勺二十爵百七十有二坫¶
二百有二豆三百四十有四簠百三十有六簋如¶
簠之數爐一𦈢二檠二十有四竹屬篚十有一籩¶
三百二十有九木屬爼五十有五餘仍舊貫&KR0004;至¶
<pb:KR4h0081_SBCK_027-15a>¶
元二十有九年十有二月望淦祗事顧兹器非度¶
明年考朱文公釋奠菜禮改爲之十有一月方君¶
來明年皆方君爲之元貞元年十月竣事首尾凡¶
三年鳩工更學正凡五人費伯華林桂龍白淵唐¶
天澤朱鳴謙録凡四人楊如山洪焱祖文一覺俞¶
真卿㑹計更直學凡五人許志道潘梅孫魏埜沈¶
伯祥齊國俊費中統鈔四千貫有竒而後成蓋難¶
且乆如此後之人尚敬守之哉¶
　　淮隂侯廟記　楊先韓¶
蜀憲僉王公走書至渝謂先韓曰吾家𫉬鹿舊有淮¶
<pb:KR4h0081_SBCK_027-15b>¶
隂侯廟在土門西道北岸上即井陘口古戰處也¶
有宋慶曆間邢國陳薦廟碑元祐間東垣鄭静晴¶
重修廟記迨延祐庚申春孟廟史郄玉等卜遷于¶
岸下棟宇翬飛貌像赫烜實聳&KR0026;瞻今叙其更修¶
&KR0010;月千先生記之俾鑱諸石先韓不敢以衰耄辭¶
竊謂記侯之事迹易明侯之本心難侯事迹載在¶
史𠕋所以興劉踣項出竒制勝者人耳目所熟覩¶
不待記而後明&KR0002;侯之本心則有甚難明者焉司¶
馬公修治鑑用左氏傳事體但據班馬所書載侯¶
拒武渉蒯徹遊&KR0003;之言&KR0004;無畔意及書楚人告變¶
<pb:KR4h0081_SBCK_027-16a>¶
陳豨邪謀則侯之本心不能以自明惟朱文公修¶
通鑑綱目用春秋筆削推見至隱使忠臣義士無¶
罪而見戮者得以自雪故於僞遊雲夢之事大書¶
六年冬十二月帝㑹諸侯於陳執楚王信以歸至¶
洛陽赦爲淮隂侯蓋楚人告變特飛語耳實未有¶
反謀也故綱目不以反書但書執楚王信以歸不¶
書其所執之由不去其楚王之爵明其無故見執¶
也書至洛陽赦爲淮隂侯以無故而&KR0013;執則亦何¶
罪之可赦又以何罪降而爲侯乃使與噲等伍安¶
得不怏怏耶十年九月書代相國陳豨反帝自將¶
<pb:KR4h0081_SBCK_027-16b>¶
擊之十一年冬破豨軍正月后殺淮隂侯韓信夷¶
三族漢史載侯約豨反綱目削而不書不以反罪¶
累侯也但書后殺以見帝方在代罪后之擅殺功¶
臣不去侯爵以見侯之亡辜&KR0013;戮書夷三族以甚¶
后之殘忍也后&KR0154;不念昔彭城破爲楚軍所虜困¶
辱三年及侯撃破齊殺龍且羽𫝑窮求和后乃得¶
歸正位中宫微侯之力不及此果有畔迹亦宜俟¶
帝還宫權其輕重帝寛大長者籍使不免其身亦¶
必宥其子孫何至&KR0075;刑以逞哉帝聞侯死且喜且¶
哀嗟乎人心天理不容泯滅喜者喜其假手吕后¶
<pb:KR4h0081_SBCK_027-17a>¶
除一隱憂哀者哀其開國元勲孑無噍𩔖且問將¶
死何言曰悔不用蒯徹計帝捕徹至直辭以對帝¶
釋不誅以是知帝有仁心必不忍於赤其族也后¶
忍於赤人之族不自知其身死&KR0079;未及寒吕氏男¶
女無少長駢頸就戮亦可以見天道之好還矣余¶
爲此記按文公綱目用春秋書法以明我侯忠義¶
之本心參以韓魏公留題詩曰家僮上變安知實¶
史筆加誣貴有名邵康節亦有詩曰韓信事劉元¶
不叛蕭何惑漢竟生疑則綱目書法明侯本心者¶
非一人私言乃萬丗之公論而侯之心亦可以暴¶
<pb:KR4h0081_SBCK_027-17b>¶
白於天下後丗而無憾矣今去侯千有餘載井陘¶
之道猶故也白鹿之泉未涸也當時王侯爭雄如¶
两蝸角莽爲陳迹而侯之廟食兹土英靈如生由¶
其平生剛大之氣挫而愈壯精白之操𣵀而不緇¶
自有不依形而立不恃𫝑而存者使趙人畏敬奉¶
承凛如一日固宜乃作迎送神之樂歌二章俾趙¶
人&KR0010;時歌以祀侯云¶
侯之來&KR0006;雲爲旗從隂兵&KR0006;萬&KR0016;隨侯入新廟&KR0006;¶
水之湄柱石桓桓&KR0006;神貌巍巍鼗鼓淵淵&KR0006;雜奏笙¶
篪牲牷肥腯&KR0006;清酒載釃神欣欣&KR0006;享我多儀神¶
<pb:KR4h0081_SBCK_027-18a>¶
之返&KR0006;風爲馭朱雀前驅&KR0006;玄武奔屬神顧趙人¶
&KR0006;容與錫爾多福&KR0006;驅疫癘祈暘得暘&KR0006;雨以時¶
雨豐年穰穰&KR0006;多黍多稌民飽神德&KR0006;太平旣醉¶
祗報庥&KR0006;何千萬祀¶
　　舎奠禮器記　鄭陶孫¶
淮以南學廟配享四陳器視正位從享殿上十東¶
西廊一百四陳器視殿上配從固自有等夷也殿¶
南榮設尊階上下十六所以備四代之制殿東南¶
陬列正配酌尊位爲尊二獻北象南各以一崇明¶
水統之獻載泛齊&KR0004;獻酌之象載醴齊再獻酌之¶
<pb:KR4h0081_SBCK_027-18b>¶
從享殿上下象尊東西各三神人之交爵爲親三¶
獻代神祭已奠之故正配爲爵十五從惟一獻¶
故止一爵正配篚各一承幣坫各一承祝豆十籩¶
如之從殺其六簠二簋如之從殺其半羊豕腥熟¶
爼各四從惟腥爼一東階之東盥手盥爵罍洗勺¶
&KR0868;各一爵篚三&KR0868;篚二皆所以嚴神事也飲福爵¶
坫賜胙爼豆各一識以别之之神人不可以共器¶
也大略如是於禮則未敢言備姑以故宋祀式言¶
之爾&KR0002;淮以北則故金亦惟因汴宋之舊然而淮¶
以北用武&KR0010;乆遺制弗全不&KR0002;淮以南&KR0013;兵日淺¶
<pb:KR4h0081_SBCK_027-19a>¶
遺制可攷也今國家於前代遺事未聞有所損益¶
則可因者固不容以略而弗備夫上古尊罍爼豆¶
刳木陶瓦而已中古惟永是圖至於範金近丗或¶
金或木唯其力之能不能惟籩篚爼以竹以木無¶
儉侈之殊侯泮視&KR0022;之大小與殿&KR0022;者之好禮以¶
否而爲完缺&KR0004;不係乎廪之多寡今郡縣學凡費¶
皆於廪乎取有司無與矣學豈容不自力以存其¶
制江右學廪多寡雖不齊洪素以㑹府稱今行中¶
書肅政廉訪司寓焉學廟禮器宜其完且堅矣陶¶
孫始至覈之則設尊無有酌尊不備他雖竹木者¶
<pb:KR4h0081_SBCK_027-19b>¶
亦缺錫以繼銅猶復缺五之一議從旁郡致工將¶
&KR0024;之有䄂舎奠禮器圖一編來者乃故宋景定問¶
趙公汝楳守宣城日所作而鋟諸梓者也其圖則¶
本朱文公所已考及以博古所收參訂亦勤矣然¶
於獻象二尊因文公之所未安遂取博古獻象罍¶
以爲尊周禮春官司尊彞凡尊皆有罍尊以踐獻¶
而罍則酌以自酢者也以罍代尊於義未允又司¶
尊彞獻象尊先儒訓詁有謂獻尊爲有沙飾者有¶
謂獻飾以翡翠象以象鳯凰者取羽形婆娑然而¶
反其音以素何率皆以臆魏太和間青州於土中¶
<pb:KR4h0081_SBCK_027-20a>¶
得齊大夫送女器爲牛而背&KR0018;尊晉儒之&KR0003;以爲¶
全刻牛象之形鑿其背以爲尊是亦揣摩非得於¶
目擊以&KR0018;爲鑿體認不眞故也古人製器雖致飾¶
之美而仁與智具焉謂牛𧰼之力足以&KR0018;尊而取¶
其形智也儻刳腹受酒則不得爲仁矣絶其脊以¶
施勺旣幾乎慘舉而注之口豈不嫌於穢人之用¶
器且不宜然况將㓗以享神乎由是而言近古所¶
傳刳其腹者鑿字之訛實啓之也自文公請改從¶
政和禮器新圖及班降則王黼博古所収厥後甞¶
以尊口不可施勺而疑其未然特未及詳齊器之¶
<pb:KR4h0081_SBCK_027-20b>¶
&KR0018;而譌晉儒之鑿耳陶孫前是固已窺其理亦恐¶
淪於臆不敢形諸言及仕京師甞於遂初張氏之¶
容齋睹一鳬尊乃鳬形而背&KR0018;尊極其精古善鑒¶
者以爲周器無疑於是始信齊大夫送女器之爲¶
可慿古人制器不鑿於知而傷於仁益可知也當¶
齊器之出已足以破先儒之臆&KR0003;及王黼所収又¶
從而惑人耳目者二百年何耶特未詳古人制器¶
之初意耳所致廬陵冶工楊榮甫來範金爲太尊¶
山尊著尊獻尊象尊壺尊凡九十六以備明水玄¶
酒五齊三酒之設獻象則祖齊器爲全形&KR0018;尊於¶
<pb:KR4h0081_SBCK_027-21a>¶
背餘皆從趙録所考仍作獻象各六爲正配酌尊¶
而以一崇明水居右舊象尊則存之以充從享成¶
不欲毀也羊豕旣有熟爼則熟必以鼎遂作羊豕¶
鼎各五餘器合從範金者皆如禮定其數而&KR0024;足¶
之爲爵五十有二又飲福爵一坫四十有二祝坫¶
五又飲福爵坫一尊禁二十有八豆百八十有六¶
又賜胙豆一簠簋各五十有二龍首勺十爲銅二¶
千四百四十斤有竒一斤之劑并工與食爲至元¶
鈔二百六十文緫爲鈔六百三十四貫有竒木爼¶
四十籩二百六十有八塗髹之其費百二十貫有¶
<pb:KR4h0081_SBCK_027-21b>¶
竒合新舊凡尊三十有四禁二十有八爵百三十¶
坫視爵加五豆二百七十有九籩視豆損一簠百¶
二十有四簋如之鼎十勺十罍二洗二篚十爼百¶
五十有五是其完數也舊以錫繼銅之不足者任¶
縣學書院缺者取之夫古人創物取象寓意各有¶
攸當述之者徃徃具其形備其數自謂可矣適於¶
用否尚弗之顧其稍考制度以幾於古者皆所不¶
暇也工雖能持已編書以自見其所蓄模範於圖¶
率不合至謂前是他學所範亦與此圖異惟不用¶
古制則已苟用古制古其形狀而今其文理&KR0154;&KR0002;¶
<pb:KR4h0081_SBCK_027-22a>¶
并形狀而今之猶爲同於俗也噫自孟氏有今樂¶
猶古樂之論不善讀者𩔖失其㫖韶&KR0500;豈與鄭衛¶
無以異哉因又摹臨各器舊欵取周尺授刋工使¶
祖尺寸而伸縮之以授冶工仍各識歳月其唇其¶
腹其尻以迄于成㳙辰釁之懼其紊亂失墜正配¶
位所陳使寘殿北壁下以便於事两廊從享所陳¶
聽藏之庫廥凡此皆全其可因以聽繼周之損益¶
非敢惟古是是覽者&KR0101;焉大德十年歳在丙午八¶
月朔浙水東鄭陶孫記¶
<pb:KR4h0081_SBCK_027-22b>¶
¶
國朝文𩔖卷第二十七¶
<pb:KR4h0081_SBCK_027-23a>¶
