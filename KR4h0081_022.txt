# -*- mode: mandoku-view -*-
#+TITLE: 元文類
#+DATE: 2015-09-23 10:32:48
#+PROPERTY: JUAN 22

¶
<md:KR4h0081_SBCK_022-1a>¶
<pb:KR4h0081_WYG_025-1a>
欽定四庫全書
　元文類巻二十二¶　　　　元　蘇天爵　編

　碑文¶
　　長春宫碑銘　　　　　　　　　姚　燧¶
元真之始年秋九月七日¶皇帝御香殿守司徒臣諤爾
根薩里集賢大學士¶臣布哷齊奏輔元履道𤣥逸真人
臣張志僊言臣¶之曾師長春子丘處機為全真學於寧
海之崑崙山¶太祖聖武皇帝&KR1524;金之十年方事西域聞
<pb:KR4h0081_WYG_025-1b>
其有道自¶奈曼俾近臣劉仲祿持詔求之又急其見而
遲其¶來繼伻以迓之抽兵以衛之與語雪山之陽帝之<md:KR4h0081_SBCK_022-1b>¶所問師之所對如敬天愛民以治國慈儉清静以¶脩身
帝大然之曰天遣仙翁以寤朕命左史書其¶言又以訓
諸皇子者¶世祖聖徳神功文武皇帝已敇臣徐世隆載
諸靈應之碑惟是¶太祖格天之年丁亥夏五月詔因其
號易所居太¶極為大長春宫猶未有碑至是六十九年
人已¶無知受名所自不及今焉¶陛下昭代曉之詞臣俾
<pb:KR4h0081_WYG_025-2a>
刻金石則益不白於將來¶也敢昧死請制曰可十月十
日事下翰林臣燧寔¶以其日直筆故得兢惕以奉明詔
臣聞老子曰取<md:KR4h0081_SBCK_022-2a>¶天下者常以無事用是究觀歴古受命
之君規規¶務取止乎禹迹之舊其所後服固非兵不能
讋故¶萃衆智驅羣雄謀而鬬之櫛沐風雨露處暴衣審¶
彼已以效成敗或累嵗踰紀耘耡未平可謂紛紛¶事至
殷也矧我¶太祖天戈所直無敢傃刃視徹四海之土疆
墟萬¶國之社祧與臣妾億兆蒼然以生之黔首不啻疾
<pb:KR4h0081_WYG_025-2b>
風之振枯槁非囿夫祝&KR1643;蒙汜燭龍不照而馬足所¶及
其勢猶不是止焉庸以較夫聲教不出禹迹者¶僅如耳
之在面有不能居其十一可曰自有生民<md:KR4h0081_SBCK_022-2b>¶以來所無惟
所有逺故后服益多惟為猷大故乆¶焉而成功其事之
殷有百十於古先者于是之時¶乃遑旁求方外之士從
容暇豫猶功成治定束干¶戈無所於試之世不知為垂
統之艱苦不待長春¶之告顧於老子取天下者嘗以無
事之言已隂契¶其説而㝠㑹其機嗚呼聖哉然考仲祿
<pb:KR4h0081_WYG_025-3a>
之行其年¶己夘長春承命絶宋金使幣從其徒十八人
者以¶行明年馳表謝之猶宿留山北辛巳㑹趣使再至¶
始發軔撫州經數十國為地萬有餘里蹀血於戰¶場避
冦乎叛城絶糧於莽閴之沙漠自崑崙四年<md:KR4h0081_SBCK_022-3a>¶而至雪山
馬上舉策試之未及積雪之半觸寒溧¶褁皸瘃寧其身
之不恤以憂軫斯世計是勞勩有¶不在開國之勲之下
故帝錫之虎符副以璽書不¶斥其名惟曰神仙凡為是
學復其田租蠲其征商¶癸未至燕年七十六矣而河之
<pb:KR4h0081_WYG_025-3b>
北南巳殘首鼠未¶平而鼎魚方急乃大闢𤣥門遣人招
求俘殺於戰伐¶之際或一戴黄冠而持其署牒奴者必
民死賴以¶生者無慮二三鉅萬人其推厚徳植深仁致
吾君¶於羲軒者厯古外臣當受命之初能為是乎匹夫¶
一言鄉人信之赴訟其門聽直其家為有司者猶<md:KR4h0081_SBCK_022-3b>¶罪以
豪傑以武自斷而渙其羣以二三鉅萬之人¶散去九州
統馭其手帝不疑之斯必有以豈屈子¶所謂名不可以
虚作者耶有遇其時未必見隆于后¶世祖嘗語其嗣道
<pb:KR4h0081_WYG_025-4a>
者曰乃丘祖仙翁朕及識之加¶贈長春演道主教真人
二祖之見而知者然已¶陛下以聞而知顧為碑以表所
由則長春之名籍¶三聖以乆垂者毋惑也臣又思之宫
之與碑宜一¶其時太定憲三宗日不暇給嗣教真人尹
志平¶李志常不請則宜以¶世祖之聖在位之乆其培樹
擁衛斯學之力而張<md:KR4h0081_SBCK_022-4a>¶志敬王志坦祁志誠不一言焉及
仙今請而輒報¶可豈天固存列聖未究以待¶陛下為終
之耶矧即位踰月為壇夀寧宫凡日月¶列星風雨雷電
<pb:KR4h0081_WYG_025-4b>
百神之親上山川社稷林藪走飛¶諸祗之親下莫不奏
假赤章以禋致之十一月與¶改元端月財九閱月實三
為壇其後壇之延春閣¶天步一再親以戾止其為國與
民介祉導和受釐¶請命者文亦極矣又虞自火經以還
禁為醮祠今¶雖開之京師而外未白也乃下詔萬方其
㫖若曰¶先皇帝嘗令江之北南道流儒宿衆擇之凡金
錄科<md:KR4h0081_SBCK_022-4b>¶範不涉釋言者在所聽為若然先皇之開醮祠者¶
有成命也為犯法臣所不愛竟柅而止自今其惟¶以先
<pb:KR4h0081_WYG_025-5a>
皇成命從事是¶世祖獨未究者¶陛下又終之也嗚呼事
之開也有門而來也有途¶其就也有時而成也有候方
是詔下四海之人感¶激奮言始吾以為經厄之餘丘氏
之學熄矣¶陛下嘘而然之俾屯者以亨塞者以通梗其
道者¶除之取其業者還之叢是數美于僊之身又冠¶之
以寶冠薦之以玉珪被之以錦服皆前嗣教者所亡嗚<md:KR4h0081_SBCK_022-5a>¶呼仙之求以報盛徳圖以醻至恩其子若孫與雲¶仍其
來亡極者為陛下祈永永萬年當何如也¶臣燧敢拜手
<pb:KR4h0081_WYG_025-5b>
稽首而詩之曰¶
於赫我祖帝縱其武俾肅將之&KR1524;平下土既奠南¶邦西
陲未疆迺皷迺桴龍旗載揚何水不亂亡山¶不越萬國
弱草剛風斯拔踰十暑寒振凱未曰六¶飛之騁确确其
艱孰明帝心休其益閑繼夕以朝¶黄昊尚友方詔外臣
道徳資取崑崙載牽于于其¶來及之雪山年已徂濯瀝
厥腎腸為告悃悃兵匪¶至言身國之本維帝孚之曰天
覺予飭無怠忘子<md:KR4h0081_SBCK_022-5b>¶訓史書虎符寵綏璽書誕告凡為爾
<pb:KR4h0081_WYG_025-6a>
學其復亡撓¶又曰長春而所宿號即名而宫歸主其教
假以澤¶物宏帝之仁于死于俘必拯以全旋還其真子
孫¶衆有一絶一繼維世其守有惑其道而否臧之人¶曰
不然¶太祖皇之矧我¶世祖封植益力曰爾長春朕幼及
識¶太祖皇之維朕將之増諡四言煥其唐之有嚴¶今皇
乃聖乃哲身先孝治祖塗孫轍爰詔下臣伐石¶劘穹臣
拜稽首二祖之功豈人不忘維帝欽崇驅<md:KR4h0081_SBCK_022-6a>¶馬飛廉屬車
豐隆或從上帝陟降斯宫靡祥不臻¶奚祉弗届於皇我
<pb:KR4h0081_WYG_025-6b>
元萬䙫攸賴¶
　　延釐寺碑　　　　　　　　　　　姚　燧¶
大徳八年蒼龍甲辰之秋制移江東憲使臣燧于¶江之
西參行省政十月而至裁再閲月嘉平兊弦¶王相塔齊爾
自軍中啟遣開成路總管府判官常謙¶數千里驛致安
西王教于燧曰吾繇不忘¶世祖聖徳神功文武皇帝順
聖皇后深恩大恵嘗¶請于帝求即六盤興慶池園為寺
用資兩聖㝠福¶以永帝之億萬維年制可加賜黄金兩
<pb:KR4h0081_WYG_025-7a>
計者二百<md:KR4h0081_SBCK_022-6b>¶五十楮幣貫計者五萬米石計者千四百五
十規¶制一以都城勅建諸寺為師而小之又虞衆役顓¶
俾有司緩則後功急將罷力命王相鄂爾和身綱¶維之
而時其饔勞節其休作經始于元貞丙申省成¶于大徳
癸夘非託金石將無以白始此者吾之心¶成此者帝之
力也汝製寺名而文之俾其令集賢¶學士劉愻書徵士
蕭𣂏篆額燧敬受而伏思之今¶焉詞垣之臣雲烝林立
教不是徵而燧之命實繇¶燧者嘗以文學及侍先王烏
<pb:KR4h0081_WYG_025-7b>
乎可辭敢上本所自¶而言曰在昔<md:KR4h0081_SBCK_022-7a>¶憲廟大封宗室以¶世
祖母弟國之闗中于後立極之十三年當至元¶九年詔
立皇子為安西王以淵龍所國國之明年¶至長安營于
素滻之西毳殿中峙衛士環列車間¶容車帳間容帳包
原絡野周四十里中為牙門譏¶其出入故老望之怡目
怵心齎咨嘖嘖以為有國¶而來名王雄藩無有若是吾
君之子威儀盛者其¶時揵河之外秦固内地教令之加
于隴于涼于蜀¶于羌諸侯王郡牧蕃酋星羅棊錯於是
<pb:KR4h0081_WYG_025-8a>
間者靡不¶輿金篚帛效馬獻琛輻輳庭下勃磎竭蹷如
恐于<md:KR4h0081_SBCK_022-7b>¶後其大如軍旅之振治爵賞之予奪威刑之寛猛¶
承制行之自餘商賈之征農畆之賦山澤之産鹽¶鐵之
利不入王府悉邸自有又明年詔益封秦王¶綰二金印
易府在長安者為安西六盤者為開成¶皆聽為宫邸用
不足取之朝廷嵗或多至楮幣貫¶計者百三十萬裁七
年而棄其國明年詔遣今王¶嗣國之四年當十九年益
封江西吉州實食之户¶六萬五千嵗入楮幣貫計者十
<pb:KR4h0081_WYG_025-8b>
萬二千春秋之服¶紵縑為疋各千嗚呼斯又厯古展親
之未聞者於¶吉王未始至嵗維闗中夏則樂其髙寒即
六盤居<md:KR4h0081_SBCK_022-8a>¶稽諸地志實漢北地郡之畧畔道道下於縣其
吏¶長而不令後廢隋義寧中置樂蟠縣既譌畧畔矣¶六
盤又樂蟠之譌然以其地介乎涼隴羌渾之交¶時平則
列置監牧攻駒而蕃息之有警則命將出¶禦無有常制
四海無所為而至者惟¶世祖淵龍之加兵大理也既嘗
禡牙於兹及平而¶歸又飲至焉最其駐驆三易寒暑夫
<pb:KR4h0081_WYG_025-9a>
既乆此必遺¶澤餘波深浹他邦而王父子再世受之古
稱河潤¶九里海潤百里信如斯言則發源天潢衍溢涵
濡¶將不千里其藩輔天子寛西顧憂者又不百世而<md:KR4h0081_SBCK_022-8b>¶止
也亦竊思之王之有國二十有六年克自卑抑¶恒逺之
宫而弗遑處為天子援枹鼓進退諸軍于¶外以捍侮西
北其忠勤如何于此之地心焉慺慺¶求祈年今聖於昭
昭追福往聖於㝠㝠王考妣亦¶與薦焉為宇事佛猶不
率作得可而行其孝恭如¶何枚是數媺善孰與大書之
<pb:KR4h0081_WYG_025-9b>
言曰天道福善又曰¶作善降之百祥易又曰積善之家
必有餘慶燧學¶儒者未嘗知為佛氏之言如佛亦眎是
忠勤而孝¶恭者為善而福之則其教與儒可殊塗而同
歸也¶禮諸侯祭其封内山川華之為嶽實王封内嶽祠<md:KR4h0081_SBCK_022-9a>¶之門揭為宣釐則表寺之名莫延釐為宜也銘曰¶
於昭列聖事佛盡敬爰質之書古無有並土木之¶工雕楹
繪墉朱塵綺疏匹帝之宫金莖一氣頡頏¶上下静供之
脩乗輿必駕佛逝悠乆其言斯存孰¶為其言百世梵孫
<pb:KR4h0081_WYG_025-10a>
帝度其孫而教善治無間邇逺¶京師必致匪徒致之曰
時予師坐而袵連出轡並¶馳有如今王於親則懿制地
千里規為時寺頥指¶其相展若易然矧錫金粟帝開其
先面勢畧畔八¶稔成績巋然都城勅建遺則帝師京師
時寺門楣¶以長以雄匪弟子誰鼔鍾之音梵唄之力釐
帝之<md:KR4h0081_SBCK_022-9b>¶餘必王之及帝億萬年王年斯千為磐石宗以固¶
以綿燧作是詩刻時樂石尚慿佛乗垂示無極¶
　　崇恩福元寺碑　　　　　　　　姚　燧
<pb:KR4h0081_WYG_025-10b>
大徳十有一年¶先帝立極親祼太室乃慨然曰予曽予
祖¶世祖聖徳神功文武皇帝¶裕宗文恵明孝皇帝至元
三十有一年¶成宗既袝廟矣而惟皇考實誕𦕈躬未大
尊顯¶肆類上帝誄行定諡曰¶順宗昭聖衍孝皇帝琢玉
寶册納諸廟中尊<md:KR4h0081_SBCK_022-10a>¶皇太后以儀天興聖慈仁昭懿夀元
之號邇之為¶子逺之為孫其孝以慈可謂致極而於宸
心猶若¶未然明年至大之元詔羣臣曰昔朕萬里撫軍
北¶荒險阻踐踰躬擐甲胄北㓂底平實艱實棘時有願
<pb:KR4h0081_WYG_025-11a>
言¶皇曾考妣皇祖考妣之豐功茂徳皇考太后之厚澤
深¶仁圖以報塞必俟他日振旅而南大建寶刹慿依¶佛
乗上為往聖薦福㝠㝠慈闈祝釐昭昭下而億¶兆臣民
休祥蒙賴初匪有求年千世百専利一已¶卿曹其灼是
懐惟以其日鑾輅親巡胥地所宜于¶都城南不雜闤闠
得是吉卜勑行工曹甓其外垣<md:KR4h0081_SBCK_022-10b>¶為屋再重踰五百礎門
其前而殿于後左右為閣¶樓其四隅大殿孤峙為制正
方四出翼室文石席¶之玉石為臺黄金為趺塑三世佛
<pb:KR4h0081_WYG_025-11b>
後殿五佛皆範¶金為席臺及趺與前殿一諸天之神列
塑諸廡皆¶作梵像變相詭形怵心駭目使人勸以趨善
懲其¶為惡有不待繙誦其書已悠然而生者矣至其榱¶
題梲桷藻繪丹碧緣飾背金不可貲筭楯檻衡縱¶捍陛
承宇一惟玉石皆前名刹所未曾有榜其名¶曰大崇恩
福元寺用實願言外為僧居方丈之南¶延為行宁屬之
後殿庫廏庖湢井井有條所置隆禧<md:KR4h0081_SBCK_022-11a>¶院比秩二品守以
相臣割田外郡收其租入以給¶祝髮日廩月餼坤維為
<pb:KR4h0081_WYG_025-12a>
殿乗輿時臨留必信宿乆¶或旬浹其急其成為何如哉
功垂什八期以四年¶正月八日大慶賛將徧賚工官下
及役夫何意其¶日奄以奉諱羣臣進勸宜如故事即踐
天位¶皇帝未忍宅恤經時而始受朝稱天誄曰¶武宗仁
恵宣孝皇帝恭抑之道亦云至矣又哀先¶志之弗竟懼
成功之將墜飭敦匠臣益䖍乃職罷¶行工曹入于留鑰
曰凡脩營石水陶繪百工衆技¶汝實司之與煩文移人
取汝所何若從汝自為則<md:KR4h0081_SBCK_022-11b>¶易為力而程蚤集矣且臣燧
<pb:KR4h0081_WYG_025-12b>
汝文之碑臣測管以¶闚天子以四海為家何適非鄉而
獨不忘其生所¶者人情之同漢祖西都闗中若忘沛矣
及平英布¶歸過其鄉賦大風使子弟歌之曰朕千秋萬
嵗後¶魂魄猶思沛太祖奮跡龍庭斯固其鄉由¶世祖都
燕宫室池籞百官府庫根柢乎此一嵗乗¶輿留居者半
以故武皇巡幸之還蒐田而歸必¶於是焉大饗飲至若
鄉然矧建大刹位置行列¶棊錯星羅出其睿畫為往聖
今聖薦福祝釐者尤¶所惓惓陟遐之日有未訖工在天
<pb:KR4h0081_WYG_025-13a>
之靈懐乎故都<md:KR4h0081_SBCK_022-12a>¶他日過之睹是翦然而完粲然而新必
甚懌曰畢¶吾願者真嗣皇為賴哉臣燧載拜稽首為頌
曰¶　鈞之為地匪福不異其異維何由建而寺且地之¶
有於開闢初何千萬年混為民廬何於其時曾不¶蒙福
而至今也梵宫大築曰不難知譬人之身正¶氣周流隨
日而新嗟若梵宫相方視址授其成規¶維昔天子寫材
於江伐石於山言出風行草靡庶¶頑又假相臣汝往敦
匠易衣寒暑飢俟汝餉于兹¶三年大立細捐垂欲落之
<pb:KR4h0081_WYG_025-13b>
而陟配天¶皇帝曰噫朕兄所志有御未究其在傳次乃
勑攸<md:KR4h0081_SBCK_022-12b>¶司無替爾程其用則取邦賦之經佛宇勑為前古¶
有是而其所無兩聖之治前聖往矣于佛焉依今¶聖萬
年與日齊輝濡軌長江拳石喬嶽善頌之存¶梵唄攸託¶
　　普慶寺碑　　　　　　　　　　姚　燧¶
大承華普慶寺者¶皇帝為皇祖妣徽仁裕聖太后報徳
作也¶裕聖以嵗戊午來嬪越三年大帝建極當至元¶乙
酉方廿有八年裕祖陟天在疚㷀㷀茹荼與¶蓼上以慰
<pb:KR4h0081_WYG_025-14a>
安大帝於倦勤中以恵鞠晉邸<md:KR4h0081_SBCK_022-13a>¶順考成廟之不天皆俾
不大䀌傷乃心下為¶皇孫武宗聖上擇師取友督勸於
學俾知先王禮¶樂刑政以為治國平天下之具若曰乃¶
裕祖獲心九有者正由乎斯外接宗親之㑹見内¶飭宫
臣之率職致孝極慈敦睦示嚴如是而善韜¶智晦明以
藏其用大帝才之闗政于家則曰于¶婦是謀投大遺艱
不言意喻廿九年¶順考陟方又二年大帝登遐柱傾于
天維絶于¶地急變秋也徐為圖囘未嘗大聲以色益示
<pb:KR4h0081_WYG_025-14b>
暇豫¶經時無君四表不聞枹皷一鳴召至<md:KR4h0081_SBCK_022-13b>¶成廟於撫軍
萬里之外授是神鼎易天下岌岌者¶為泰山之安俾聖
子神孫得以乗承今億萬年大¶徳二年詔武宗復撫軍
于北日侍慈闈者惟¶今皇上一人耳故情不分而愛彌
篤怡言煦之摩手¶撫之食焉而羮息焉而廧又伺有無
而增益之㑹¶太官答難監龍興還由老無子自簿臧獲
數千指¶牛羊馬駝蹄角亦數千田屋貲貨猶不與存盡
獻¶之隆福宫裕聖則曰吾何庸斯其賜¶今皇上四年裕
<pb:KR4h0081_WYG_025-15a>
聖上僊撤是獻屋為殿三楹事佛¶妥靈以盡孝思由前<md:KR4h0081_SBCK_022-14a>¶順考之國河内未至而還乃與今¶皇太后克成先志出
居二年¶成廟登遐馳歸京師内難謀作兆緒滋章先事
奪之¶殄殱大慝清宫以待¶武宗之至既踐天位惟以其
月授皇太子寶中書¶令樞密使誕告萬方明年至大之
元視昔所作圖¶報弗稱乃慨歎曰徳一也時則二焉始
之報也吾¶未出閤惟其身今也登兹元良可不為天下
報乃¶市民居倍售之估跨有數坊直其門為殿七楹後
<pb:KR4h0081_WYG_025-15b>
為二堂行宁屬之中是殿堂東偏仍故殿少西疊<md:KR4h0081_SBCK_022-14b>¶甓為
塔又西再為塔殿與之角峙自門徂堂廡以¶周之為僧
徒居中建二樓東廡通庖井西廡通海¶㑹市為列肆月
收僦贏寺須是資大抵橅擬¶大帝所為聖夀萬安寺而
加小其磐礎之安陛戺¶之崇題楶之騫藻繪之輝巧不
劣焉亦大役也未¶嘗發民一夫皆傭工為之其費一出
宫帑既其落¶止浄供之脩薦福㝠㝠或者¶裕聖乘雲御
風陟降自天歆兹崇報必反而酬隂¶隲於下降福穰穰者
<pb:KR4h0081_WYG_025-16a>
理則有之何難灼見焉惟¶今皇握黄圖以負丹扆其大
則天其威則雷霆其不<md:KR4h0081_SBCK_022-15a>¶測則神明推是報徳而上之將
不裕聖一世而¶止其孝思逺及烈祖者何窮巳哉崇祥
院臣請礱¶石以頌功徳勑命臣燧臣伏思之佛氏之言
為書¶數千巻博大閎肆學佛之徒猶有白首不能遍觀¶
儒生未嘗夙一經目雖勦為説終爾膚近不能深¶造其
微故惟如勑所教惟詩報徳其辭曰¶
有岑其宇有踐其廡有楹惟旅金鋪雕礎瞿瞿其¶瞻劌
<pb:KR4h0081_WYG_025-16b>
劌其廉秩秩其正於粲其嚴伊誰考斯帝宫¶亞匹則今¶
皇帝覺皇氏即其即圖以薦福于幽於我<md:KR4h0081_SBCK_022-15b>¶裕聖報徳是
求惟我裕聖為烈無競¶大帝遐征儲席虛正時我¶成廟
撫軍龍荒惟朝委裘三月皇皇萬里召赴天¶位畀據其
神而明孰測為度如是拱黙宫居深安¶陋昔后母簾政僣
干惟撫慈孫於學知勵又開大¶平大業今繼始為之小
其報猶私今焉一人以天¶下為以天下為誰専裕聖嘉
與慈闈實普其慶¶往聖已矣慈闈萬年翼翼綿綿悠乆
<pb:KR4h0081_WYG_025-17a>
如天皇上之¶心初豈以已覺皇貞之其錫繁祉¶
　　應昌府報恩寺碑　　　　　　　　程鉅夫<md:KR4h0081_SBCK_022-16a>¶城應昌之四十有一年¶上即皇帝位制公主僧格喇實
封皇姊大長公主¶子阿哩雅實哩嗣封魯王命下之日
主謂王曰應¶昌有土肇自¶太祖皇帝成於¶世祖裕皇而
順宗皇帝今¶儀天興聖慈仁昭懿夀元皇太后實已所
自出¶上篤親睦之誼承成宗武宗惇敘之志以有今¶日
欲報之徳惟佛焉依至大二年嘗規建佛寺于¶宫之東
<pb:KR4h0081_WYG_025-17b>
曰報恩盍竭力成之既成請文勒碑昭示<md:KR4h0081_SBCK_022-16b>¶無極上以命
詞臣程鉅夫謹按¶太祖初興魯國忠武王昻吉諾延以
佐命元勲有¶分地約世㛰而昭睿順聖皇后歸于我¶世
祖¶太祖之孫色徹肯公主下嫁王子納沁至元八年¶始
置應昌府以封其子特穆爾尚帝季女囊加特¶章公主未
幾陞府為路十四年特穆爾北征有大勲¶賜號
　　　元貞元年封濟寧王主為皇¶姑魯國大長公主
子徳巴拉尚僧格喇實公主乃¶今皇太后之中子也大
<pb:KR4h0081_WYG_025-18a>
徳十一年<md:KR4h0081_SBCK_022-17a>¶武宗即位封皇妹大長公主徳巴拉魯王逮
今嗣¶王祖孫凡五世國益大爵益貴恩數益異為之傅¶
以輔之為之羣有司以治之於是鴻吉哩氏維古¶塗山
有娀不足擬隆寺之建所以歸美報上昭忠¶孝也殿堂
廡門庖寮庫庾庋經之室棲碑之亭金¶碧焜華棼橑宏
密繚以周垣亘以脩塗一木一石¶必出乎已一夫一役
不煩乎民簡僧之有行業者¶曰智心主之日帥其徒請
演祝讃梵唄洋溢諸佛¶降監祖考來格帝室王家福祿
<pb:KR4h0081_WYG_025-18b>
攸同謂之報恩不¶亦宜乎洪惟聖祖神孫覆斯天載斯
地廣大慈仁<md:KR4h0081_SBCK_022-17b>¶與佛一徳皇姊嗣王克永孝思克廣徳心
以崇佛¶乗宜聖上親親之道彌至而臣子報稱之誠無¶
斁賛皇圖於億載保王國以匹休猗歟盛哉臣鉅¶夫謹
拜手稽首而獻頌曰¶
在昔太祖龍興朔方惟鴻吉哩忠武洸洸佐定¶中原遂
開大荒約締世㛰申錫土疆實生昭睿相¶我世皇光天
之下徳盛仁疆應昌既邦魯國是¶王貳館繼承奕葉重
<pb:KR4h0081_WYG_025-19a>
芳連城列邑沃野相望設官¶分職乃紀乃綱婉婉皇姊
愛積厥躬帝弟帝兄承¶于祖宗洎我聖母澤濬恩隆何
以報之佛法<md:KR4h0081_SBCK_022-18a>¶是崇迺集羣材迺徵六工于城之中于宫
之東爰¶作爰謀爰蔽我衷以奠覺皇以展孝恭飛殿峨
峨¶列屋周阿丹題藻梲電轉星羅彤雲承霤翠霧凝¶柯
天花夕雨貝葉晨哦慧日曬光祥風扇和寒松¶沃色碧
海澄波永底佛慈百祿是荷磐石其宗礪¶山帶河聖母
萬年帝夀且多佛法廣運皇道無頗
<pb:KR4h0081_WYG_025-19b>
　　上都華嚴寺碑　　　　　　　　袁　桷¶
太祖皇帝肇定區夏視居庸以北為内地户族散¶處皆
安其簡易在憲宗皇帝時將有事西南底¶慎舊章建置
靡遑時則<md:KR4h0081_SBCK_022-18b>¶世祖皇帝治軍和林相厥地利曰維灤陽展
親㑹¶朝兹為道里得中稽衆契龜僉告允吉因地而名¶
之曰開平焉嵗在庚申¶世祖承大歴服建國改元削僣
靖亂宗王殊邦奉¶貢效牽咸㑹同於開平繇是定為上
都大興為大¶都兩京之制協於古昔矣省方有常庶職
<pb:KR4h0081_WYG_025-20a>
攸敘商¶旅子來置而勿征首建學廟乾艮二隅立二佛
寺¶曰乾元曰龍光華嚴復立老子宫于東西相須以¶成
化俗儆蒙繄二教是先具訓淵逺將垂憲永以¶為民則<md:KR4h0081_SBCK_022-19a>¶仁宗皇帝在東宫如華嚴惕然永思粤惟皇祖置¶慮𢎞
廓建都功業弗克崇闡紹開是我子孫不大¶彰顯爰命
守臣相畫撤而廣之踰十年將成¶仁宗陟方¶今上皇帝
北巡狩回上都首幸華嚴若曰列聖在¶天神化合一朕
罔敢有替述修聖明將於是有在¶廣植㝠福神御周流
<pb:KR4h0081_WYG_025-20b>
宜得以届止其以先帝所構¶殿鎮于後維五方佛像在¶
世祖時素有感異復廣大殿以居之梵相東西挾¶翼以
從凡尊事棲息悉如其教以備又别賜吳田<md:KR4h0081_SBCK_022-19b>¶百頃安食
其衆至治二年夏六月丁夘丞相入宿¶衛上都留守司
臣某傳㫖命翰林宜為碑紀其成¶績俾萬姓蒙祉庶得
以昭朕奉思臣桷竊以為天¶地生物無心以成維聖人
有憂則曰物有不齊皇¶極是訓西方聖人則曰性本至
善遷以隨欲慾由¶妄生性日益昬故為物為變至於摩
<pb:KR4h0081_WYG_025-21a>
盪轇轕生死¶靡分於是有懴解之説焉有追崇之説焉
彼生得¶以斷死得以離則本性湛空無有垢累道奚病
矣¶華嚴設辭以富貴為喻終之以返具復初俾世之所¶
景慕由境以入因境而悟入於無相其於喻也深<md:KR4h0081_SBCK_022-20a>¶有㫖
矣世祖命名亦將以警夫迷俗愍濟羣動¶與前聖相合
者實在是聖聖繼承靡有銖異臣桷¶屢從屬車聞首主
是山者曰至温師以妙密縝緻¶為本行傳宗洞山與太
保劉文貞公秉忠為方外¶友磊落有大計因得見¶世祖
<pb:KR4h0081_WYG_025-21b>
於潜邸陳對明朗遂大器之六傳曰惟夀今¶授司徒際
遇隆赫於法祖有光夀能文辭守其道¶専固則永以傳
謹再拜稽首為之銘曰¶
於赫世祖武緯文經廣莫相攸堅墉斯城鑒觀¶羣生厥
性有恒驕鷙忿鬭失常是行沈昵昬惑執<md:KR4h0081_SBCK_022-20b>¶妄是成維政
與徳具訓以儆善本性初為明為静¶猗與覺皇功始戒
定或喻以空或設以境空解境¶悟真慧永證巍煌華嚴
窮珍極瑰龍伏藻井雲凝¶瑤臺積香浮浮側瓴枚枚耄
<pb:KR4h0081_WYG_025-22a>
穉畢觀心掉膽摧相¶既永離虚空如埃¶世祖稽古是則
是效暨于仁皇益闡乘教維¶皇御極承志廣孝列聖
在天鴻績靡報顧瞻咨¶嗟展飾殊妙錫福兆民列聖之
心拯彼大迷覺皇¶具陳謨烈顯承如嵗之春物無癘疵
膏熙沐淳億¶萬卜年刻銘堅珉<md:KR4h0081_SBCK_022-21a>¶　　龍翔集慶寺碑　　　　　　　　虞　集¶
欽天綂聖至徳誠功大文孝皇帝自金陵入正大¶綂建
元天厯以金陵為集慶路遣使傳㫖御史大¶夫阿爾斯蘭
<pb:KR4h0081_WYG_025-22b>
哈雅命以潜宫之舊作大龍翔集慶寺¶云明年召中天
竺住持禪師大訢於杭州授太中¶大夫主寺事設官隸
之畫宫為圖授工部尚書王¶士𢎞徃董其役斥廣其地
為民居者悉出金購之¶土木瓦石丹堊金碧之需財自
内出不涉經費工¶以傭給役弗違農有司率職庀功景
從響應御史¶中丞趙世安承禀於内行御史中丞易釋
董阿爾<md:KR4h0081_SBCK_022-21b>¶圖哈雅相繼率其屬以莅之是以吏敏於事而
民¶若不知材既具期以又明年正月某甲子之吉迺¶建
<pb:KR4h0081_WYG_025-23a>
立焉其大殿曰大覺之殿後曰無量夀佛之殿¶居僧以
致其道者曰禪宗海㑹居其師以尊其道¶者曰傳法正
宗之堂師弟子之所警發辦證者曰¶雷音之堂法寶之
儲曰龍藏治食之處曰香積皷¶鍾之宣金穀之委各有
其所繚以垣廡闢之三門¶而佛菩薩天人之象設纓盖
床座嚴飾之具華燈¶音樂之奉與凡所宜有者皆致精
備以稱上意焉¶賜姑蘇腴田以飯其衆上在奎章閣親
詔臣集<md:KR4h0081_SBCK_022-22a>¶製文刻石以誌之臣聞金陵之虛自秦時望氣
<pb:KR4h0081_WYG_025-23b>
者¶嘗言有天子氣至藏金土中以鎮之其後若吳晉¶宋
齊梁陳南唐之君長據以為都㑹然皆瓜裂之餘¶僅克
自保要不足以當王氣之盛夫孰知江山盤¶踞之固天
地藏閟之乆積千餘年而有待於我¶聖天子之興也不
然何淵潜之來處遂飛躍之自¶兹見諸禎祥行事昭著
之若此者乎夫太陽之升¶麗於天光燿熙赫髙深廣袤
之區生成動植之類¶孰不受其煦燠而其次舍之所經
知天者必仰推¶而志之天子以四海為家莫非聖明之
<pb:KR4h0081_WYG_025-24a>
所臨鑒惟<md:KR4h0081_SBCK_022-22b>¶帝運之所由起天人應合之機實在於此其
可忽¶諸今天子建極于中撫制萬國顧懐昔居勢隆望¶
重非我佛世尊無量之福孰足以處乎此也兹寺¶之成
上以承祖宗之鴻庥下以廣民庶之嘉恵¶聖天子之至
仁大慈垂示乎億萬斯年者於此可¶見矣於戲盛哉敢
拜手稽首而述讃曰¶
明明上天祚我皇國聖祖神宗立我民極於昭¶武皇懋
建丕績憲章修明民用齊飾天下為公¶仁廟受策治極
<pb:KR4h0081_WYG_025-24b>
而圯或斁彛則迺睠明哲是保是¶翼俾乆而安弗邇以
逖祝融效靈海若率職更相<md:KR4h0081_SBCK_022-23a>¶吉土此惟與宅吉土惟何
建業舊邑龍依崇丘虎¶有盤石昔有居者不稱厥徳惟
我¶聖皇天命攸迪川寧於波田宜於穡民用孝敬神¶介
景福帝命不遲師武臣力遂開明堂受天之厯¶廟而祖
饗郊而帝格治功告成庶物蕃息江流湯¶湯經我南服
中城有宫皇所肇迹惟時父老載慕¶疇昔雲來月臨庶
我心懌¶皇帝曰嘻予豈汝釋維大覺尊寶相金色常以
<pb:KR4h0081_WYG_025-25a>
慧¶慈拯汝迷溺我即我宫作祠奕奕照汝浄月沐汝¶甘
澤汝見大雄如我來即馬寶象寶珠貝金璧凡<md:KR4h0081_SBCK_022-23b>¶為汝故
我施無惜無菑無害居佛之域民庶稽首¶我不知識我
願天子聖夀萬億與佛同體住世有¶赫一誠報恩有永
無斁¶
　
　
　
<pb:KR4h0081_WYG_025-25b>
　
　
　
　
　
　
　
　元文類巻二十二
