# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:19.108494
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB04n0204-022國朝文類-卷第二十二.
<pb:KR4h0081_SBCK_022-1a>¶
國朝文&KR0011;卷第二十二¶
　碑文¶
　　長春宫碑銘　姚燧¶
元貞之始年秋九月七日¶
皇帝御香殿守司徒臣阿刺渾撒里集賢大學士¶
臣孛蘭&KR0006;奏輔元履道玄逸真人臣張志僊言臣¶
之曽師長春子丘處機爲全真學於寧海之崑嵛山¶
太祖聖武皇帝當&KR1524;金之十年方事西域聞其有道自¶
奈蠻俾近臣劉仲禄持詔求之又急其見而遲其¶
來繼伻以迓之抽兵以衛之與語雪山之陽帝之¶
<pb:KR4h0081_SBCK_022-1b>¶
所問師之所對如敬天愛民以治國慈儉清静以¶
&KR0113;身帝大然之曰天遣仙翁以寤朕命左史書其¶
言又以訓諸皇子者¶
世祖聖徳神功文武皇帝巳敕臣徐世隆載諸靈應之碑惟是¶
太祖格天之年丁亥夏五詔因其號易所居太¶
極爲太長春宫由未有碑至是六十九年人巳¶
無知受名所自不及今焉¶
陛下昭代曉之詞臣俾刻金石則益不白於將來¶
也敢昩死請制曰可十月十日事下翰林臣燧寔¶
以其日直筆故得兢惕以奉明詔臣聞老子曰取¶
<pb:KR4h0081_SBCK_022-2a>¶
天下者常以無事用是究觀歷古受命之君規規¶
務取止乎禹迹之舊其所後服固非兵不能讋故¶
萃衆智驅群雄謀而闘之櫛沐風雨露處暴衣審¶
彼已以效成敗或累歳踰紀耘鋤未平可謂紛紛¶
事至殷也矧我¶
太祖天戈所直無敢傃刄視徹四海之土疆墟萬¶
國之社祧與臣妾億兆蒼蒼以生之黔首不啻疾¶
風之振林槁非囿夫祝&KR1388;&KR0041;汜燭龍不照而馬足所¶
及其&KR0020;猶不是止焉庸以較夫聲教不出禹迹者¶
僅如耳之在面有不能居其十一可曰自有生民¶
<pb:KR4h0081_SBCK_022-2b>¶
以來所無惟所有逺故后服益多惟爲猷大故乆¶
焉而成功其事之殷有百十於古先者于是之時¶
乃遑旁求方外之士從容暇豫猶功成治定束干¶
戈無所於試之世不知垂統之艱苦不待長春¶
之告顧於老子取天下者甞以無事之言巳隂契¶
其&KR0003;而冥㑹其機嗚呼聖哉然考仲禄之行其年¶
已卯長春承命絶宋金使幣從其徒十八人者以¶
行明年馳表謝之猶宿畱山北辛已㑹趣使再至¶
始發軔撫州經數十國爲地萬有餘里蹀血於戰¶
塲避宼乎叛城絶糧於莽閴之沙漠自崑嵛四年¶
<pb:KR4h0081_SBCK_022-3a>¶
而至雪山馬上舉䇿試之未及積雪之半觸寒溧¶
褁皸&KR1023;寧其身之不恤以憂軫斯世計是勞勩有¶
不在開國諸勲之下故　帝錫之虎符副以璽書不¶
斥其名惟曰神仙凡爲是學復其田租蠲其征商¶
癸未至燕年七十六矣而河之北南已殘首䑕未¶
平而鼎魚方急乃大闢玄門遣人招求俘殺於戰伐¶
之際或一戴黃冠而持其署牒奴者必民死頼以¶
生者無慮二三鉅萬人其推厚德植深仁致吾君¶
於羲軒者歷古外臣當受命之&KR0004;能爲是乎匹夫¶
一言郷人信之赴訟其門聽直其家爲有司者猶¶
<pb:KR4h0081_SBCK_022-3b>¶
罪以豪傑以武自斷而渙其群以二三鉅萬之人¶
散處九州統馭其手帝不疑之斯必有以豈屈子¶
所謂名不可以虚作者耶有遇其時未必見隆于后¶
世祖甞語其嗣道者曰乃丘祖仙翁朕及識之加¶
贈長春演道主教眞人二祖之見而知者然已¶
陛下以聞而知顧爲碑以表所由則長春之名籍¶
三聖以乆垂者毋惑也臣又思之宫之與碑冝一¶
其時　太定憲三宗日不睱給嗣教眞人尹志平¶
李志常不請則宜以¶
世祖之聖在位之乆其培樹擁衛斯學之力而張¶
<pb:KR4h0081_SBCK_022-4a>¶
志敬王志坦祁志誠不一言焉及仙今請而輙報¶
可豈天固存列聖未究以待¶
陛下爲終之耶矧即位踰月爲壇壽寧宫凡日月¶
列星風雨雷電百神之親上山川社稷林藪走飛¶
諸祇之親下莫不奏假赤章以禋致之十一月與¶
改元端月財九閱月實三爲壇其後壇之延春閣¶
天歩一再親以戾止其爲國與民介社導和受釐¶
請命者文亦極矣又虞自經厄以還禁爲醮祠今¶
雖開之京師而外未白也乃下詔萬方其㫖&KR0002;曰¶
先皇帝令江之北南道流儒宿衆擇之凡金籙科¶
<pb:KR4h0081_SBCK_022-4b>¶
範不渉釋言者在所聽爲&KR0002;然　先皇之開醮祠者¶
有成命也爲犯法臣所不愛竟柅而止自今其惟¶
以先皇成命從事是¶
世祖獨未究者¶
陛下又終之也嗚呼事之開也有門而來也有途¶
其就也有時而成也有候方是詔下四海之人感¶
激奮言始吾以爲經厄之餘丘氏之學熄矣¶
陛下嘘而然之俾屯者以亨塞者以通梗其道者¶
除之取其業者還之叢是數美于僊之身又冠¶
之以寳冠薦之以王珪&KR0013;之以錦服皆前嗣教者所亡嗚¶
<pb:KR4h0081_SBCK_022-5a>¶
呼仙之求以報盛德圖以醻至恩其子&KR0002;孫與雲¶
仍其來亡極者爲　陛下祈永永萬年當何如也¶
臣燧敢拜手稽首而詩之曰¶
於赫我祖帝縱其武俾肅將之&KR1524;平下土旣奠南¶
&KR0022;西陲未疆廼鼓廼桴龍旗載揚何水不亂亡山¶
不越萬國弱草剛風斯㧞踰十暑寒振凱未曰六¶
飛之騁确确其艱孰灼帝心休其益閑繼夕以朝¶
黃吴尚友方詔外臣道德資取崑嵛載牽于于其¶
來及之雪山年巳徂摧瀝厥腎腸爲告悃悃莫匪¶
至言身國之本維帝孚之曰天覺予飭無怠忘子¶
<pb:KR4h0081_SBCK_022-5b>¶
訓史書虎符寵綏璽書誕告凡爲爾學其復亡撓¶
又曰長春而所宿號即名而宫歸主其教假以澤¶
物宏帝之仁于死于俘必拯以全旋還其眞子孫¶
衆有一絶一繼孰世其守有惑其道而否臧之人¶
曰不然¶
太祖皇之矧我¶
世祖封植益力曰爾長春朕㓜及識¶
太祖皇之維朕將之増謚四言煥其唐之有嚴¶
今皇乃聖乃哲身先孝治祖塗孫轍爰詔下臣伐石¶
劘穹臣拜稽首二祖之功豈人不忘維帝欽崇驅¶
<pb:KR4h0081_SBCK_022-6a>¶
馬飛廉属車豐&KR0173;或從上帝陟降斯宫靡祥不臻¶
奚祉弗屇於皇我皇萬禩攸頼¶
　　延&KR0117;寺碑　姚燧¶
大德八年蒼龍甲辰之秋制移江東憲使臣燧于¶
江之西參行省政十月而至裁再閱月嘉平兊弦¶
王相帖赤自軍中啓遣開成路緫管府判官常謙¶
數千里驛致安西王教于燧曰吾繇不忘¶
世祖聖德神功文武皇帝順聖皇后深恩大惠甞¶
請于帝求即六盤興慶池園爲寺用資兩聖冥福¶
以永帝之億萬維年制可加賜黃金兩計者二百¶
<pb:KR4h0081_SBCK_022-6b>¶
五十楮幣貫計者五萬米石計者千四百五十規¶
制一以都城勅建諸寺爲師而小之又虞衆役顓¶
俾有司緩則後功急將罷力命王相阿魯輝身綱¶
維之而時其饔勞節其休作經始于元貞丙申省成¶
于大德癸卯非託金石將無以白始此者吾之心¶
成此者帝之力也汝製寺名而文之碑其令集賢¶
學士劉愻書徴士蕭&KR0445;&KR0144;額燧敬受而伏思之今¶
焉詞垣之臣雲烝林立教不是徴而燧之命寔繇¶
燧者甞以文學及侍先王烏乎可辭敢上本所自¶
而言曰在昔¶
<pb:KR4h0081_SBCK_022-7a>¶
憲廟大封宗室以¶
世祖母弟國之&KR0028;中于後立極之十三年當至元¶
九年詔立皇子爲安西王以淵龍所國國之明年¶
至長安營于素滻之西毳殿中峙衛士環列車間¶
容車帳間容帳包原絡野周四十里中爲牙門譏¶
其入出故老望之眙目&KR0502;心齎咨嘖嘖以爲有國¶
而來名王雄藩無有&KR0002;是吾君之子威儀盛者其¶
時揵河之外秦固内地教令之加于隴下涼于蜀¶
于羌諸侯王郡牧蕃酋星羅棊錯於是間者靡不¶
輿金篚帛效馬獻琛輻輳庭下勃磎竭蹷如恐于¶
<pb:KR4h0081_SBCK_022-7b>¶
後其大如軍旅之振治爵賞之予奪威刑之寛猛¶
承制行之自餘商賈之祖農畒之賦山澤之産鹽¶
鐡之利不入王府悉邸自有又明年詔益封秦王¶
綰二金印易府在長安者爲安西六盤者爲開成¶
皆聽爲宫邸用不足取之朝廷歳或多至楮幣貫¶
計者百三十萬裁七年而棄其國明年詔遣今王¶
嗣國之四年當十九年益封江西&KR0123;州實食之户¶
六萬五千歳入楮幣貫計者十萬二千春秋之服¶
紵縑爲疋各千嗚呼斯又歷古展親之未聞者於¶
&KR0123;王未始至歳維&KR0028;中夏則樂其髙寒即六盤居¶
<pb:KR4h0081_SBCK_022-8a>¶
稽諸地志寔漢北地郡之畧畔道道下於縣其吏¶
長而不令後廢隋義寧中置樂蟠縣旣譌畧畔矣¶
六盤又樂蟠之譌然以其地介乎涼隴羌渾之交¶
時平則列置蓋牧攻駒而蕃息之有警則命將出¶
禦無有常制四海無所爲而至者惟¶
世祖淵龍之加兵大理也旣嘗禡牙於兹及平而¶
歸又飲至焉最其駐驆三易寒暑夫旣乆此必遺¶
澤餘波深浹他&KR0022;而王父子再世受之古稱河潤¶
九里海潤百里信如斯言則發源天潢衍溢涵濡¶
將不千里其藩輔天子寛西顧憂者又不百世而¶
<pb:KR4h0081_SBCK_022-8b>¶
止也亦&KR0060;思之王之有國二十有六年克自卑抑¶
恒逺之宫而弗遑處爲天子援枹鼓進退諸軍于¶
外以捍侮西北其忠勤如何于此之地心焉慺慺¶
求祈年今聖於昭昭追福徃聖於冥冥主考妣亦¶
與薦焉爲宇事佛猶不率作得可而行其孝恭如¶
何枚是數媺善美孰與大書之言曰天道福善又曰¶
作善降之百祥易又曰積善之家必有餘慶燧學¶
儒者未甞知爲佛氏之言如佛亦眎是忠勤而孝¶
恭者爲善而福之則其教與儒可殊塗而同歸也¶
禮諸侯祭其封内山川華之爲嶽寔王封内嶽祠¶
<pb:KR4h0081_SBCK_022-9a>¶
之門掲爲宣&KR0117;則表寺之名莫延&KR0117;爲宜也銘曰¶
於昭列聖事佛盡敬爰質之書古無有並土木之¶
工雕楹繪墉朱塵綺䟽匹帝之宫金莖一氣頡頏¶
上下静供之&KR0113;乗輿必駕佛逝悠乆其言斯存孰¶
爲其言百丗梵孫帝度其孫而教善治無間邇逺¶
京師必致匪徒致之曰時予師坐而袵連出轡並¶
馳有如今王於親則懿制地千里規爲時寺頥指¶
其相展&KR0002;易然矧錫金粟帝開其先面&KR0020;畧畔八¶
稔成績巋然都城勅建遺則帝師京師時寺門楣¶
以長以雄匪弟子誰鼓鍾之音梵唄之力&KR0117;帝之¶
<pb:KR4h0081_SBCK_022-9b>¶
餘必王見及帝億萬年王年斯千爲磬石宗以固¶
以綿燧作是詩刻時樂石尚憑佛乗垂示無極¶
　　崇恩福元寺碑　姚燧¶
大德十有一年¶
先帝立極親祼太室乃&KR0099;然曰予曽予祖¶
丗祖聖德神功文武皇帝¶
裕宗文惠明孝皇帝至元三十有一年¶
成宗旣祔廟矣而惟　皇考實誕眇躬未大尊顯¶
肆&KR0011;上帝誄行定謚曰¶
順宗昭聖衍孝皇帝琢玉寳&KR0125;納諸廟中尊¶
<pb:KR4h0081_SBCK_022-10a>¶
皇太后以儀天興聖慈仁昭懿壽元之號邇之爲¶
子逺之爲孫其孝以慈可謂致極而於宸心猶&KR0002;¶
未然明年至大之元詔群臣曰昔朕萬里撫軍北¶
荒險阻踐踰躬擐甲胄北㓂厎平實艱實&KR0068;時有願言¶
皇曾考妣皇祖考妣之豐功茂德皇考太后之厚澤深¶
仁圖以報塞必俟他日振旅而南大建寳刹慿依¶
佛乗上爲徃聖薦福冥冥慈闈祝&KR0117;昭昭下而億¶
兆臣民休祥&KR0041;頼&KR0004;匪有求年千丗百專利一己¶
卿曹其灼是懷惟以其日鑾輅親廵胥地所宜于¶
都城南不雜闤闠得是&KR0123;&KR0114;&KR0217;行工曹甓其外垣¶
<pb:KR4h0081_SBCK_022-10b>¶
爲屋再重踰五百礎門其前而殿于後左右爲閣¶
樓其四隅大殿&KR0012;峙爲制正方四出翼室文石席¶
之玉石爲臺黃金爲趺塑三丗佛後殿五佛皆範¶
金爲席臺及趺與前殿一諸天之神列塑諸廡皆¶
作&KR0394;像變相詭形&KR0502;心駭目使人勸以趨善懲其¶
爲惡有不待繙誦其書巳悠然而生者矣至其榱¶
題梲桷藻繪丹碧縁飾皆金不可貲筭楯檻衡縱¶
捍陛承宇一惟玉石皆前名刹所未曽有榜其名¶
曰大崇恩福元寺用實願言外爲僧居方丈之南¶
延爲行宁属之後殿庫廐庖湢井井有條所置隆禧¶
<pb:KR4h0081_SBCK_022-11a>¶
院比秩二品守以相臣割田外郡収其租入以給¶
祝髮日廪月餼坤維爲殿乗輿時臨留必信宿乆¶
或旬浹其急其成爲如何哉功垂什八期以四年¶
正月八日大慶賛將徧賚工官下及役夫何意其¶
日奄以奉諱群臣進勸冝如故事即踐天位¶
皇帝未忍宅恤經時而始受朝稱天誄曰¶
武宗仁惠宣孝皇帝恭抑之道亦云至矣又哀先¶
志之弗竟懼成功之將墜飭敦匠臣益䖍乃職罷¶
行工曹入于留鑰曰凡&KR0113;營石木陶繪百工衆技¶
汝實司之與煩文移人取汝所何&KR0002;從汝自爲則¶
<pb:KR4h0081_SBCK_022-11b>¶
易爲力而程蚤集矣且&KR0217;臣燧汝文之碑臣管以¶
闚天子以四海爲家何適非郷而獨不忘其生所¶
者人情之同漢祖西都&KR0028;中&KR0002;忘沛矣及平英布¶
歸過其郷賦大風使子弟歌之曰朕于秋萬歳後¶
䰟&KR0334;猶思沛　太祖奮跡龍庭斯固其郷由¶
世祖都燕宮室池籞百官府庫根柢乎此一歳乗¶
輿留居者半以故　武宗廵幸之還蒐田而歸必¶
於是焉大饗飲至&KR0002;郷然矧建大刹位置行列¶
棊錯星羅出其睿畫爲徃聖今聖薦福祝&KR0117;者尤¶
所惓惓陟遐之日有未訖工在天之靈懷乎故都¶
<pb:KR4h0081_SBCK_022-12a>¶
他日過之睹是翦然而完粲然而新必甚懌曰畢¶
吾願者眞嗣皇爲頼哉臣燧載拜稽首爲之頌曰¶
鈞之爲地匪福不異其異維何由建而寺且地之¶
有於開闢&KR0004;何千萬年混爲民廬何於其時曽不¶
&KR0041;福而至今也&KR0394;宫大築曰不難知譬人之身王¶
氣周流隨日而新嗟&KR0002;梵宮相方視址授其成規¶
維昔天子冩材於江伐石於山言出風行草靡庶¶
頑又假相臣汝徃敦匠易衣寒暑飢俟汝餉干兹¶
三年大立細&KR0162;垂欲落之而陟配天¶
皇帝曰噫朕兄所志有銜未究其在傳次乃&KR0217;攸¶
<pb:KR4h0081_SBCK_022-12b>¶
司無替爾程其用則取&KR0022;賦之經佛宇勑爲前古¶
有是而其所無　兩聖之治前聖徃矣于佛焉依今¶
聖萬年與日齊輝濡軌長江拳石喬嶽善頌之存¶
梵唄攸託¶
　　普慶寺碑　姚燧¶
大承華普慶寺者¶
皇帝爲　皇祖妣徽仁裕聖太后報德作也¶
&KR0073;聖以歳戊午來嬪越三年　大帝建極當至元¶
乙酉方廿有八年　裕祖陟天在疚煢煢茹荼與¶
蓼上以慰安　大帝於倦勤中以惠鞠晉邸¶
<pb:KR4h0081_SBCK_022-13a>¶
順考成廟之不天皆俾不大䀌傷乃心下爲¶
皇孫武宗聖上擇師取友督勸於學俾知先王禮¶
樂刑政以爲治國平天下之具若曰乃¶
&KR0073;祖&KR0023;心九有者正由乎斯外接宗親之㑹見内¶
飭宮臣之率職致孝極慈敦睦示嚴如是而善韜¶
智晦明以藏其用　大帝才之關政于家則曰于¶
婦是謀投大遺艱不言意喻廿九年¶
順考陟方又二年　大帝登遐柱傾于天維絶於¶
地急變秋也徐爲圖回未甞大聲以色益示暇豫¶
經時無君四表不聞枹鼓一鳴召至¶
<pb:KR4h0081_SBCK_022-13b>¶
成廟於撫軍萬里之外授是神鼎易天下岌岌者¶
爲泰山之安俾聖子神孫得以乗承今億萬年大¶
德二年詔　武宗復撫軍于北日侍慈闈者惟¶
今皇上一焉耳故情不分而愛彌篤怡言煦之摩手¶
撫之食焉而羹息焉而廧又伺有無而増益之㑹¶
太官答難&KR0101;龍興還由老無子自簿臧&KR0023;數千指¶
牛羊馬駞蹄角亦數千田屋貲貨猶不與存盡獻¶
之隆福宫　&KR0073;聖則曰吾何庸斯其賜¶
今皇上四年　&KR0073;聖上僊撤是獻屋爲殿三楹事佛¶
妥靈以盡孝思由前¶
<pb:KR4h0081_SBCK_022-14a>¶
順考之國河内未至而還乃與今¶
皇太后克成先志出居二年¶
成廟登遐馳歸京師内難謀作兆緒滋章先事奪之¶
殄殱大慝清宫以待¶
武宗之至旣踐天位惟以其月授皇太子寳中書¶
令樞密使誕告萬方明年至大之元視昔所作圖¶
報弗稱乃&KR0099;歎曰德一也時則二焉始之報也吾¶
未出閤惟其身今也登兹元良可不爲天下報乃¶
市民居倍售之估跨有数坊直其門爲殿七楹後¶
爲二堂行宁屬之中是殿堂東偏仍故殿少西疊¶
<pb:KR4h0081_SBCK_022-14b>¶
甓爲塔又西再爲塔殿與之角峙自門徂堂廡以¶
周之爲僧徒居中建二樓東廡通庖井西廡通海¶
㑹市爲列肆月収僦贏寺湏是資大抵撫擬¶
大帝所爲聖壽萬安寺而加小其磐礎之安陛戺¶
之崇題楶之騫藻繪之輝巧不劣焉亦大役也未¶
嘗發民一夫皆傭工爲之其費一出宫帑旣其落¶
止浄供之&KR0113;薦福冥冥或者¶
&KR0073;聖乗雲御風陟降自天歆兹崇報必反而酬隂¶
騭於下降福穰穰者理則有之何難灼見焉惟¶
今皇握黃圖以&KR0018;丹扆其大則天其威則雷霆其不¶
<pb:KR4h0081_SBCK_022-15a>¶
測則神明推是報德而上之將不　&KR0073;聖一丗而¶
止其孝思逺及烈祖者何窮巳哉崇祥院臣請礱¶
石以頌功德&KR0217;命臣燧臣伏思之佛氏之言爲書¶
數千卷博大閎肆學佛之徒猶有白首不能遍觀¶
儒生未甞夙一經目雖勦爲&KR0003;終爾膚近不能深¶
造其微故惟如&KR0217;所教惟詩報德其辭曰¶
有岑其宇有踐其廡有楹惟旅金鋪雕礎瞿瞿其¶
瞻劌劌其廉秩秩其正於粲其嚴伊誰考斯帝宫¶
亞匹則今¶
皇帝覺皇氏即其圖以進薦福于幽於我¶
<pb:KR4h0081_SBCK_022-15b>¶
&KR0073;聖報德是求惟我　&KR0073;聖爲烈無競¶
大帝遐征儲席虚正時我¶
成廟撫軍龍荒惟朝委裘三月皇皇萬里召赴天¶
位&KR0140;㩀其神而明孰測爲度如是拱黙宫居深安¶
陋昔后母簾政僣干惟撫慈孫於學知勵又開太¶
平大業今繼始爲之小其報猶私今焉一人以天¶
下爲以天下爲誰專　&KR0073;聖嘉與慈闈實普其慶¶
徃聖巳矣慈闈萬年翼翼綿綿悠乆如天皇上之¶
心&KR0004;豈以已覺皇貞之其錫繁祉¶
　　應昌府報恩寺碑　程鉅夫¶
<pb:KR4h0081_SBCK_022-16a>¶
城應昌之四十有一年¶
上即皇帝位制公主相哥刺&KR0123;封皇姊大長公主¶
子阿禮嘉丗立嗣封魯王命下之日主謂王曰應¶
昌有土肇自¶
太祖皇帝成於¶
丗祖　&KR0073;皇而　順宗皇帝今¶
儀天興聖慈仁昭懿壽元皇太后實巳所自出¶
上篤親睦之&KR0105;承　成宗　武宗惇叙之志以有今¶
日欲報之德惟佛焉依至大二年甞規建佛寺于¶
宫之東曰報恩盍竭力成之旣成請文勒碑昭示¶
<pb:KR4h0081_SBCK_022-16b>¶
無極上以命詞臣臣鉅夫謹按¶
太祖&KR0004;興魯國忠武王按赤那演以佐命元勲有¶
分地約世㛰而　昭睿順聖皇后歸于我¶
丗祖¶
太祖之孫薛赤干公主下嫁王子納陳至元八年¶
始置應昌府以封其子帖木児尚帝季女囊加真¶
公主未㡬陞府爲路十四年帖木児北征有大勲¶
賜號按答児圖那演元貞元年封濟寜王主爲皇¶
姑魯國大長公主子弴不刺尚相哥刺&KR0123;公主乃¶
今皇太后之中子也大德十一年¶
<pb:KR4h0081_SBCK_022-17a>¶
武宗即位封皇妹大長公主弴不刺魯王逮今嗣¶
王祖孫凡五世國益大爵益貴恩數益異爲之傅¶
以輔之爲之群有司以治之於是弘&KR0123;刺氏維古¶
塗山有娀不足擬隆寺之建所以歸羙報上昭忠¶
孝也殿堂廡門庖寮庫&KR0067;庋經之室棲碑之亭金¶
碧焜華棼橑宏密繚以周垣亘以&KR0113;塗一木一石¶
必出乎巳一夫一役不煩乎民簡僧之有行業者¶
曰智心主之日帥其徒請演祝讃梵唄洋溢諸佛¶
降&KR0101;祖考來格帝室王家福禄攸同謂之報恩不¶
亦冝乎洪惟聖祖神孫覆斯天載斯地廣大慈仁¶
<pb:KR4h0081_SBCK_022-17b>¶
與佛一德皇姊嗣王克永孝思克廣德心以崇佛¶
乗宜　聖上親親之道彌至而臣子報稱之誠無¶
斁賛皇圖於億載保王國以匹休猗歟盛哉臣鉅¶
夫謹拜手稽首而獻頌曰¶
在昔　太祖龍興朔方惟弘&KR0123;刺忠武洸洸佐定¶
中原遂開大荒約締世㛰申錫土疆寔生昭睿相¶
我　世皇光天之下德盛仁彊應昌旣&KR0022;魯國是¶
王貳舘繼承奕葉重芳連城列邑沃野相望設官¶
分職乃紀乃綱婉婉皇姊愛積厥躬帝弟帝兄承¶
于　祖宗洎我　聖母澤濬恩隆何以報之佛法¶
<pb:KR4h0081_SBCK_022-18a>¶
是崇廼集群材廼徴六工于城之中于宫之東爰¶
作爰謀爰蔽我&KR0168;以奠覺皇以展孝恭飛殿峨峨¶
列屋周阿丹題藻梲電轉星羅彤雲承霤翠霧凝¶
柯天花夕雨貝葉晨哦慧日曬光祥風扇和寒松¶
沃色碧海澄波永厎佛慈百禄是荷盤石其宗礪¶
山帶河聖母萬年帝壽且多佛法廣運皇道無頗¶
　　上都華嚴寺碑　&KR0061;桷¶
太祖皇帝肇定區夏視居庸以北爲内地戸族散¶
處皆安其簡易在　憲宗皇帝時將有事西南厎¶
慎舊章建置靡遑時則¶
<pb:KR4h0081_SBCK_022-18b>¶
丗祖皇帝治軍和林相厥地利曰維灤陽展親㑹¶
朝兹爲道里得中稽衆契&KR0027;僉告&KR0098;&KR0123;因地而名¶
之曰開平焉&KR0010;在庚申¶
丗祖承大歷服建國改元削僣靖亂宗王殊&KR0022;奉¶
貢效牽咸㑹同於開平繇是定爲上都大興爲大¶
都兩京之制恊於古昔矣省方有常庶職攸叙商¶
旅子來置而勿征首建學廟乾艮二隅立二佛寺¶
曰乾元曰龍光華嚴復立老子宫于東西相湏以¶
成化俗儆蒙繄二教是先具訓淵逺將垂憲永以¶
爲民則¶
<pb:KR4h0081_SBCK_022-19a>¶
仁宗皇帝在東宫如華嚴惕然永思粤惟皇祖置¶
慮弘廓建都功業弗克崇闡紹開是我子孫不大¶
彰顯爰命守臣相畫撤而廣之踰十年將成¶
仁宗陟方¶
今上皇帝北廵狩囬上都首幸華嚴&KR0002;曰列聖在¶
天神化合一朕罔敢有替述修聖明將於是有在¶
廣植冥福神御周流宜得以届止其以先帝所構¶
殿鎮于後維五方佛像在¶
世祖時素有感異復廣大殿以居之梵相東西挾¶
翼以從凡尊事棲息悉如其教以備又别賜呉田¶
<pb:KR4h0081_SBCK_022-19b>¶
百頃安食其衆至治二年夏六月丁卯丞相入宿¶
衛上都留守司臣某傳㫖命翰林冝爲碑紀其成¶
績俾萬姓&KR0041;祉庶得以昭朕奉思臣桷&KR0060;以爲天¶
地生物無心以成維聖人有憂則曰物有不齊皇¶
極是訓西方聖人則曰性本至善遷以隨欲慾由¶
妄生性日益昬故爲物爲變至於摩盪轇轕生死¶
靡分於是有懴解之&KR0003;焉有追崇之&KR0003;焉彼生得¶
以斷死得以離則本性湛空無有垢累道奚病矣¶
華嚴設辭以富貴爲喻終之以返真復初俾世之所¶
景慕由境以入因境而悟入於無相其於喻也深¶
<pb:KR4h0081_SBCK_022-20a>¶
有㫖矣　世祖命名亦將以警夫迷俗愍濟群動¶
與前聖相合者實在是聖聖繼承靡有銖異臣桷¶
屢從属車聞首主是山者曰至温師以妙密縝緻¶
爲本行傳宗洞山與太保劉文貞公秉忠爲方外¶
友磊落有大計因得見¶
世祖於潜邸陳對明朗遂大噐之六傳曰惟壽今¶
授司徒際遇&KR0173;赫於法祖有光夀能文辭守其道¶
專固則永以傳謹再拜稽首爲之銘曰¶
於赫　世祖武緯文經廣莫相攸堅墉斯城鑒觀¶
群生厥性有恒驕鷙忿闘失常是行沉昵昬惑執¶
<pb:KR4h0081_SBCK_022-20b>¶
妄是成維政與德具訓以儆善本性&KR0004;爲明爲静¶
猗與覺皇功始戒定或喻以空或設以境空解境¶
悟真慧永證巍煌華嚴窮珎極瑰龍伏藻井雲凝¶
瑶臺積香浮浮側瓴枚枚耄稺畢觀心掉膽摧相¶
旣永離虚空如埃¶
世祖稽古是則是效曁于　仁皇益闡乗教維¶
皇御極承志廣孝曰列聖在天鴻績靡報顧瞻咨¶
嗟展飾殊妙錫福兆民列聖之心拯彼大迷覺皇¶
具陳謨烈顯承如歳之春物無癘疵膏熈沐淳億¶
萬卜年刻銘堅珉¶
<pb:KR4h0081_SBCK_022-21a>¶
　　龍翔集慶寺碑　虞集¶
欽天統聖至德誠功大文孝皇帝自金陵人正大¶
統建元天暦以金陵爲集慶路遣使傳㫖御史大¶
夫阿思蘭海牙命以潜宫之舊作大龍翔集慶寺¶
云明年召中天竺住持禪師大訢於杭州授太中¶
大夫主寺事設官&KR0032;之畫宫爲圖授工部尚書王¶
士弘徃董其役斥廣其地爲民居者悉出金購之¶
土木瓦石丹堊金碧之需財自内出不渉經費工¶
以傭給役弗違農有司率職庀功景從響應御史¶
中丞趙丗安承禀於内行御史中丞易釋董阿忽¶
<pb:KR4h0081_SBCK_022-21b>¶
都海牙相繼率其属以莅之是以吏敏於事而民¶
&KR0002;不知材旣具期以又明年正月某甲子之&KR0123;廼¶
建立焉其大殿曰大覺之殿後曰無量壽佛之殿¶
居僧以致其道者曰禪宗海㑹居其師以尊其道¶
者曰傳法正宗之堂師弟子之所警發辨證者曰¶
雷音之堂法寳之儲曰龍藏治食之處曰香積皷¶
鍾之宣金&KR0150;之委各有其所繚以垣廡闢之三門¶
而佛菩薩天人之象設纓盖床座嚴飾之具華燈¶
音樂之奉與凡所冝有者皆致精備以稱上意焉¶
賜姑蘇&KR0254;田以飯其衆　上在奎章閣親詔臣集¶
<pb:KR4h0081_SBCK_022-22a>¶
製文刻石以誌之臣聞金陵之虚自秦時望氣者¶
嘗言有天子氣至藏金土中以鎮之其後&KR0002;呉晋¶
宋齊梁陳南唐之君長㩀以爲都㑹然皆&KR0050;裂之餘¶
僅克自保要不足以當王氣之盛夫孰知江山盤¶
踞之固天地藏閟之乆積千餘年而有待於我¶
聖天子之興也不然何淵潜之來處遂飛躍之自¶
兹見諸禎祥行事昭著之&KR0002;此者乎夫太陽之升¶
麗於天光耀熈赫髙深廣袤之區生成動植之&KR0011;¶
孰不受其煦燠而其次舎之所經知天者必仰推¶
而志之天子以四海爲家莫非聖明之所臨鑒惟¶
<pb:KR4h0081_SBCK_022-22b>¶
帝運之所由起天人應合之機實在於此其可忽¶
諸今天子建極于中撫制萬國顧懷昔居&KR0020;隆望¶
重非我佛丗尊無量之福孰足以處乎此也兹寺¶
之成上以承祖宗之鴻庥下以廣民庶之嘉惠¶
聖天子之至仁大慈垂示乎億萬斯年者於此可¶
見矣於戯盛哉敢拜手稽首而述讃曰¶
明明上天祚我皇國　聖祖神宗立我民極於昭¶
武皇懋建丕績憲章脩明民用齊飭天下爲公¶
仁廟受䇿治極而圯或斁彛則廼睠明哲是保是¶
翼俾乆而安弗邇以逖祝融效靈海&KR0002;率職更相¶
<pb:KR4h0081_SBCK_022-23a>¶
吉土此惟與宅&KR0123;土惟何建業舊邑龍依崇丘虎¶
在盤石昔有居者不稱厥徳惟我¶
聖皇天命攸迪川寧於波田冝於穡民用孝敬神¶
介景福帝命不遲師武臣力遂開明堂受天之曆¶
廟而祖饗郊而帝格治功告成庶物蕃息江流湯¶
湯經我南服中城有宫皇所肇迹惟時父老載慕¶
疇昔雲來日臨庶我心懌¶
皇帝曰嘻予豈汝釋維大覺尊寳相金色常以慧¶
慈拯汝迷溺我即我宫作祠奕奕照汝浄月沐汝¶
甘澤汝見大雄如我來即馬寳象寳珠貝金璧凡¶
<pb:KR4h0081_SBCK_022-23b>¶
爲汝故我施無惜無葘無害居佛之域民庶稽首¶
我不知識我願天子聖壽萬億與佛同體住丗有¶
赫一誠報恩有永無斁¶
國朝文&KR0011;卷第二十二¶
