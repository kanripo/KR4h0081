# -*- mode: mandoku-view -*-
#+TITLE: 元文類
#+DATE: 2015-09-23 10:32:49
#+PROPERTY: JUAN 34

<md:KR4h0081_SBCK_033-18a>¶<md:KR4h0081_SBCK_034-1a>¶
<pb:KR4h0081_WYG_037-1a>
欽定四庫全書
　元文類卷三十四¶　　　　元　蘇天爵　編
　序¶
　　國統離合表序　　　　　　　　姚　

燧¶
走未壯時讀通鑑綱目書於蘇門山嘗病國統散¶於逐
年事首不能一覽而得其離合之槩焉因年¶經而國緯
之如史記諸表私藏諸簏遇有疑忘即¶是而叩無異多
聞博識之見告者四十年矣是歲¶之秋同門友許君得
<pb:KR4h0081_WYG_037-1b>
卿自金陵過宣留語再月間¶以示之得卿善其非出巳
意而新奇為說特抽綱¶目所有彚而為編雖刋置允例
之後猶不為僣而<md:KR4h0081_SBCK_034-1b>¶校官劉君徳恭方刋胡公讀史管見
於宣庠聞之¶請因是工可斷手於旬浹遂聚徽建二本
重勘校¶之得三誤焉其一建安二十五年徽作延康元
年¶凡例曰中歲改元無事義者以後為正其在興廢¶存
亡之間關義理得失者以前為正其下注云建¶安二十
五年改元延康考之范史及陳志注文是¶漢號通鑑所
<pb:KR4h0081_WYG_037-2a>
書乃若曹丕稱王時所改者今不能¶悉見例云然則為
漢為丕疑猶未決矧其時正在¶興廢存亡之間今以前
為正從建安二十五年其¶一章武三年徽大書三年後
主禪建興元年建無<md:KR4h0081_SBCK_034-2a>¶三年餘與徽一凡例則曰章武三
年五月後主即¶位改元建興而通鑑目録舉要自是年
之首即稱¶建興非惟失其事實而於君臣父子之教所
害甚¶大故今正之即是觀無三年者則昭烈為無終
獨¶建之失曰後主者徽建皆非嘗求其原由陳夀晉¶臣
<pb:KR4h0081_WYG_037-2b>
晉受魏禪不敢帝漢而臣魏故不曰漢曰蜀謂¶昭烈父
子為先主後主通鑑因之反帝魏而主蜀¶後為目録事皆
書漢豈晚知其非欲正之而未及¶歟至綱目書出始曰
漢中王即皇帝位統斯正矣¶而於其子獨曰後主何哉且
自建興以及炎興用<md:KR4h0081_SBCK_034-2b>¶天子制以臨四方者實四十年鄧
艾至成都書帝¶出降明年猶書魏封故漢帝禪為安樂
公亡國之¶餘且然豈於即位正始之年不帝反曰後主
乎是¶與十四十五十六卷之起盡反凡例諸曰後主者
<pb:KR4h0081_WYG_037-3a>
皆溺於熟口順耳不思而失於刋正者也凡例又¶曰有被
廢無謚者但曰帝某而不用後人所貶之¶爵建興之帝未
嘗被廢亦鈞於無諡者故下取晉¶帝奕與唐睿宗景雲二
年注𤣥宗皇帝先天元年¶明年始大書𤣥宗明皇帝開元
元年者例大書三¶年注帝禪建興元年明年大書帝禪建
興二年庶<md:KR4h0081_SBCK_034-3a>¶前後㕘稽可皆脗合無齟齬也又其一天寳十
五¶載注肅宗皇帝至徳元載明年惟曰二載未嘗大¶書肅
宗皇帝至徳為無始故今於二載上加肅宗¶皇帝至德使
<pb:KR4h0081_WYG_037-3b>
得上同於開元嗚呼三者鈞失而延¶康之取至德之去猶
皆小小何也統固在也若章¶武之距建興纔三年耳遽有
帝父主子之異豈不¶於綂大有關乎故特書曰帝禪有罪走
為不韙者¶度不可以戸說雖面受之心不然焉或以為知
言¶非獨走也有見可一時之快而建興之帝亦將雪¶其比
德失統主稱千載之恥於九原矣<md:KR4h0081_SBCK_034-3b>¶　　序江漢先生死生　　　　　　　　　姚　燧¶
其歲乙未王師徇地漢上軍法凡城邑以兵得者¶悉阬
<pb:KR4h0081_WYG_037-4a>
之徳安由嘗逆戰其斬刈首馘動以十億計¶先公受詔
凡儒服挂俘籍者皆出之得故江漢先¶生見公戎服而
髯不以華人士子遇之至帳中見¶陳琴書愕然曰囘紇
亦知事此耶公為之一莞與¶之言信奇士即出所為文
若干篇以九族殫殘不¶欲北因與公訣蘄死公止共宿
實羈械之既覺月¶色爛然惟寢衣留故所公遽鞍馬周
號積屍間無¶有也行及水裔見巳被髮脱履仰天而祝
盖少須<md:KR4h0081_SBCK_034-4a>¶更&KR0771;水未入也公曰果天不生君與衆巳同禍
<pb:KR4h0081_WYG_037-4b>
矣¶其全之則上承千百年之祀下垂千百世之緒者¶將
不在是身耶徒死無義可保吾而北無他也至¶燕名益
大著北方經學實賴明之游其門者將百¶人多達材其
間燧生也後不及拜其履前獲識其¶子卿月者七年矣
凡再見之初以府僚見之洛陽¶雖嘗以好兄余猶未語
此今以憲屬來鄧始及之¶且徳先公不忘也燧曰嗚呼
自先公言之夫既受¶詔出之軍中而使之死不以命非
善其職且儒同¶出者將千數纔得如先生一人而使之
<pb:KR4h0081_WYG_037-5a>
泯沒無聞<md:KR4h0081_SBCK_034-4b>¶非崇其道此公所懼而必生之也自先生觀
之孰¶親於其七尺之軀而大其所關人持瓦&KR0498;將敗之¶
猶有惜而不果者必茹毒罹禍不可一日居故忍¶而為
此出處非不思也中夜以興蹀膏血以鬭魑¶魅徑林莽
以觸虎豹而始及水仰天而祝其行非¶不決也夫思而
後行行之以決則其勢多難奪於¶中路使非先公自行
而他人赴之能捨所忍為以¶回其復生之志收其巳逝
之魄反就是一日不可¶居之禍毒乎由是言之先生之
<pb:KR4h0081_WYG_037-5b>
死求以無辱不以¶全歸其生也不以有赴而以知巳此
其胷中揆制<md:KR4h0081_SBCK_034-5a>¶一時相為高下之權衡也然古之人為知
巳死者¶有之無有為知巳而生者先生以古人所不為
者¶報之先公而先公所受先生也巳多矣奚徳哉卿¶月
與余相視一泫卿月歸序所與言者贈之¶
　　送宰先生序　　　　　　　　　姚　燧¶
至元三年三月未盡之三日宰先生謂燧曰予將¶游秦
子能序予茲行乎予掉鞅游天下殆周獨秦¶未嘗一至
<pb:KR4h0081_WYG_037-6a>
又秦士捨修撰雷君亦莫有一識子昔¶家秦其所忠者
誰人所通信者又誰盍枚舉之予¶階子言一進謁之也
燧曰秦固衣冠之藪澤也在<md:KR4h0081_SBCK_034-5b>¶燧有未遍知者焉盖年之
前乎燧者率隆名碩徳¶既幼燧而未與之言後乎燧者
燧何所慕賴乎彼¶而為之伍故遺十百而得一二也請
為先生誦之¶有楊元父者吾師與之抗禮者也其學也
粹而正¶其操履也堅而不渝其執親之憂也哀而禮其
能¶也博而肆尤邃史學讀至落落奇傑之士必慷慨¶感
<pb:KR4h0081_WYG_037-6b>
激思見其人於今使先生之至不嫌於自明肯¶曰向之
儒服登常山一言折猖狂之盜而落其角¶距者實予也
彼有聞而不奇先生者乎雖先生夙¶有負氣使酒之聲
彼將視為古奇傑士之恒態必<md:KR4h0081_SBCK_034-6a>¶闊略而有取乎此也先
生行哉其尚有合於斯人¶歟又有韓邦傑劉無競吕伯
充者皆吾師之弟子¶也年皆長於燧若韓之能官劉之
天質之美吕之¶問學之該皆燧所不敢望而及計之今
日吕以¶練服在躬未可出之二人有造先生之館煩從
<pb:KR4h0081_WYG_037-7a>
者¶為燧一訊安焉¶
　　送雷季正序　　　　　　　　　姚　燧¶
燧從魯齋先生㳺最故且久於同門之士學為最¶怠而
不加進自親夏楚時猶爾况今載名仕版逺¶處數千里
之外哉昔之怠者為忘不加進者阤而<md:KR4h0081_SBCK_034-6b>¶為退矣宜季正
之恥友而羞際予之心安焉而不¶敢有憾不謂徒以從
游之久故願因鄙言獲進拜¶先生屨前嗚呼其志則勤
其意則良惜所藉以為¶介者非其人也是一也又先生
<pb:KR4h0081_WYG_037-7b>
自謝政而歸屏跡¶桑梓養安泉石家事不以干于心鄉
人莫得見其¶面於時求欲如祭酒之授徒來則受之亦
難也予¶則止之無行雖然以先生平昔樂教之心且熟
子¶之兄伯靜之名嘗哀其願見末得竟抑志以卒有¶弟
如此篤道而善學行巳以化鄉岸然不流於今¶俗翹然
自視以古人千里贏粮而就正焉又觀夫<md:KR4h0081_SBCK_034-7a>¶人有可進成
德達才之具必不拒其見也予則勸¶之令行且景星鳳
凰之為物人或睹之猶為生之¶幸况大人君子道徳之
<pb:KR4h0081_WYG_037-8a>
容可以興起一世仁義之¶言足以發揮百王者哉獲一
進拜而聞其緒論必¶決滯為通易暗為明大有得於曩
昔也有得而私¶之仁人之用心不然行哉予將須其歸
而見告也¶至元辛巳二月吉日姚燧序¶
　　送暢純甫序　　　　　　　　　姚　燧¶
歐陽子為宋一代文宗一時所交海内豪俊之士¶計不
千百而止及謝希深尹師魯二人者死序集<md:KR4h0081_SBCK_034-7b>¶古録遂有
無謝尹知音之恨嗚呼豈文章也作者¶難而知之者尤
<pb:KR4h0081_WYG_037-8b>
難歟余嘗思古之人唯其言之可¶以行後為恃以待他
日子雲者出將不病夫舉一¶世之人不余知也今乃若
是亦以有知者為快而¶失之為悲歟余冠首時未嘗學
文視輩流所作惟¶見其不如古人者雖不敢輕非諸口
而亦未嘗輕¶是於心也過而自思人之能者余操慮持
論且然¶余不能之何以免人無嫉賢之譏乎年二十四
始¶取韓文讀之定筆試為持以示人譬如童子之鬭¶草
彼能是余亦能是彼有是余亦有是特為士林<md:KR4h0081_SBCK_034-8a>¶禦侮之
<pb:KR4h0081_WYG_037-9a>
一技焉耳或謂有作者風私心益不喜以¶為彼忠厚者
不欲遽相斥笑姑為是諛言以愚之¶不然殆鼔舞之希
進其成也自是䝉恥益作既示¶之人且就正於先師先
師亦賞其辭而戒之曰弓¶矢為物以待盜也使盜得之
亦將待人文章固發¶聞士子之利器然先有能一世之
名將何以應人¶之見役者哉非其人而與之與非其人
而拒之鈞¶罪也非周身斯世之道也余用是廢作有亦
不以¶示人純甫自言得余隻字一言不棄而録之又言
<pb:KR4h0081_WYG_037-9b>
世無知公者豈惟知之讀而能句句而得其意者<md:KR4h0081_SBCK_034-8b>¶猶寡
嗚呼世固有厭空桑之瑟而思聞鼓&KR0498;者乎¶然文章以
道輕重道以文章輕重世復有班孟堅¶者出表古今人
物九品之中必以一等置歐陽子¶則為去聖賢也有級
而不逺其文雖無謝尹之知¶不害於行後猶以失之為
悲下下之外豈别有等¶置余為哉則為去聖賢也無級
而絶逺其文如風¶花之逐水霜葉之委土朝夕腐耳豈
有一言之幾¶乎古可聞之將來乎純甫獨信之自余不
<pb:KR4h0081_WYG_037-10a>
可不謂¶之知巳足為百年之快恐純甫由此而取四海
不¶知言之非也然純甫實善文其不輕以出者將以<md:KR4h0081_SBCK_034-9a>¶今
為未集積而至於他日以騷雅未流典謨一代¶乎將恃
夫莅民既為循吏持憲既為才御史富民¶又將為良大
農道行一時無暇於為言乎豈以世¶莫巳知有之而退
藏於密也由積而為書他日與¶道行一時無暇於為言
則可由莫巳知而不出若¶余也雖不善文而善知文則
純甫獨失人矣今以¶農副行田隴右於其别也敘以問
<pb:KR4h0081_WYG_037-10b>
之至元丁亥七¶夕姚燧書¶
　　送李茂卿序　　　　　　　　　姚　燧¶
大凡今仕惟三塗一由宿衛一由儒一由吏由宿<md:KR4h0081_SBCK_034-9b>¶衛者
言出中禁中書奉行制勑而巳十之一由儒¶者則校官
及品者提舉教授出中書未及者則正¶録而下出行省
宣慰十分之一半由吏者省臺院¶中外庶司郡縣十九
有半焉吏部病其自九品而¶上宜得者䋲䋲來無窮而
吾應者員有盡故為格¶以扼之必歴月九十始許入品
<pb:KR4h0081_WYG_037-11a>
猶以為未也再下¶令後是增多至百有廿月嗚呼積十
年矣勞乎哉¶李君茂卿嘗同燧受學先師司徒公儒者
也公戸¶部恩澤既推其兄之子及將試吏堂帖令出掾
湖¶廣省盈九十月將赴銓中書燧賀之曰人有不職<md:KR4h0081_SBCK_034-10a>¶幸
不糾於御史者君以勤效無此人有饕墨幸不¶罹罪罟
者君以清慎無此人有依庇有力竊竊離¶所事同列之
懽以自求容一時幸不譴斥者君以¶中行不阿無此人
有挾仕而商賦之州縣而倍責¶贏入以肥其家幸不訟
<pb:KR4h0081_WYG_037-11b>
於民與衆樹姻黨子弟入¶官以妨後至之塗幸不貶於
士者君禄入外無他¶營捨僕馬則顧影無朋舉無此舉
無為為賀其可¶賀者諺曰兩姑之間難為婦上政事堂
下參幕多¶或二十人其事之來抱按求署無一可後者
皆視¶其色聽其言動立移晷比不齟齬使馴馴如式從<md:KR4h0081_SBCK_034-10b>¶巳而出譬則庖人善適衆口酸醎者好之不齊然¶非暫也
必八年之久大而經國子民細而米鹽甲¶兵於盡得夫
人之情而熟知夫事之勢増益其所¶不能者不既多乎
<pb:KR4h0081_WYG_037-12a>
今之老於刀筆筐篋以致達官¶貴人者皆下視吾縫掖
以為言濶事情而不適為¶用者恃其能此焉爾君既能
之是行也以軍國公¶相知之有素無曰峻擢惟循所宜
資亦畀善所昔¶也人吏之今焉吏人其留中其居外主
乎聞司徒¶平生六經仁義之言而濟以今所能古所謂
以儒¶術飾吏事者非君其誰哉大徳己亥秋八月上弦<md:KR4h0081_SBCK_034-11a>¶日姚燧書¶
　　送姚嗣輝序¶　　　　　　　　　姚　燧
<pb:KR4h0081_WYG_037-12b>
取士以文始於隋而盛於唐其法有司擇學修其¶家名
聞其鄉者歌鹿鳴而進之朝謂之貢至則試¶以聲律之
文中程度者謂之選猶未即得仕必待¶有位者之舉猶
視舉主何人或衆且賢以斷其人¶之材否始授之官勝
國因之而小變焉選即官之¶惟不使得為令必制置提
刑轉運諸司五人舉始¶用為令令而上郡牧侍從五府
之官無不能至者¶則自貢而選而舉千百人不一得焉
亦磽乎其艱<md:KR4h0081_SBCK_034-11b>¶哉吾宗嗣輝勝國選士也赫奕其時瞠後
<pb:KR4h0081_WYG_037-13a>
塵者千¶百人烏可少跂迨今改玉聲名昭晰不可終閼
猶¶官洪校滿秩而觀光天朝求通刺炳政之臣盧公¶吴
公門者千百人未有一得獨於嗣輝傾身接之¶迎譽諸
公間文云乎哉有見於道徳之實耳士而¶得此亦曰逢
矣逢而至於達也奚惑然終不能増¶多其舊尺寸復調
武岡益逺於洪豈兩公面是而¶中不力耶曰非也囿於
法制之密先得之多兩公¶拱視不可躐其級也以故南
榿安意而往既軷燧¶告之曰凡今仕者聞職乎民以有
<pb:KR4h0081_WYG_037-13b>
治賦聽訟之事<md:KR4h0081_SBCK_034-12a>¶為莫不色喜聞職乎士則以無有貢選
利禄之望¶人怠於學虚師席而夏楚不試卒不懌乎其
中嗣¶輝將亦若是乎盍亦思校官風化之原治忽所寄¶
也無逺稽古而監之今司徒文正許公微時于大¶名于
輝于秦于河内以倡鳴斯道為己任諄諄私¶淑少長不
一其年也鋭鈍不齊其材也積多至數¶百人聞之天聰
徴為成均俄拜左相歲餘辭免復¶求成均後其弟子繼
司鼎鉉者將十人卿曹風紀¶二千石使棊錯中外者又
<pb:KR4h0081_WYG_037-14a>
十此焉其於隆平之治¶豈不少賛乎嗣輝茍以是為心
規矩薫陶是邦之<md:KR4h0081_SBCK_034-12b>¶多士得其達才一二以用斯世使海
内之人指而¶誦曰是大夫所梯接者於以亞匹吾司徒
公其獲¶將多行矣勉事乎此嗣輝蜀人以蜀多榿木雖
寓¶荆吳不忘其鄉號南榿云¶
　　李平章畫像序　　　　　　　　姚　燧¶
陛下之未出閣由李道復日侍講讀親而敬之嘗¶召繪
工惟肖其形賜號秋谷命集賢大學士王¶顒大書之手
<pb:KR4h0081_WYG_037-14b>
刻為扁而署其上又側注曰大徳三年¶四月吉日為山
人李道復製至大四年辛亥春正¶位宸極制授道復光
禄大夫中書平章政事以盡<md:KR4h0081_SBCK_034-13a>¶學焉後臣之義裝潢是圖
填金刻扁而摹賜號與¶御署卷加標軸寵耀至矣人孰
與儔勑臣燧序之¶將俾詞臣頌歌其下而親覽焉臣聞
命屏營反覆¶究思在昔帝王圖其臣者商高宗之傅巖
漢中宗¶之麒麟閣世祖之雲臺唐太宗之淩煙閣四焉
耳¶麟閣而下皆將相之開國承家平亂亡以賛彌綸¶資
<pb:KR4h0081_WYG_037-15a>
訏謨以致隆平者傅巖不然初未有是赫赫顯¶烈肖其
夢形求得諸野爰立作相以道復肖形可¶同說乎高宗
圖於既王三年之後陛下則圖於未¶帝一紀之先其時
繪工運思有所未至乎為設色<md:KR4h0081_SBCK_034-13b>¶高宗於説有是乎哉斷
所無者李泌從肅宗於途¶人指目曰黄衣者聖人也白
衣者山人也已乃為¶相而道復姓偶同乎泌亦白其衣今
亦巳相謂道¶復山人可同泌乎為之賜號刻扁肅宗於
泌有是¶乎哉亦斷所無者泌雖賢者而言渉神仙迂怪
<pb:KR4h0081_WYG_037-15b>
以¶故史氏短之惟説則無間然嘗考觀之古今之世¶相
去若異帝王為治道罔不同何則陛下所居則¶列聖之
位也列聖君臨之中土堯舜昔嘗有也乃¶若高宗亦商
聖賢之君恥其不為堯舜故命説曰¶若金用汝作礪若
濟巨川作舟楫歲大旱作霖雨<md:KR4h0081_SBCK_034-14a>¶作酒醴惟麯糵作和羮
惟鹽梅取喻再三求其交¶修者皆陛下有虞道復之心
今謂道復其才有足¶方説孰敢犯是不韙然其所䖏則
説地也如較其¶學焉後臣顧說所無能求多聞以建事
<pb:KR4h0081_WYG_037-16a>
學古訓以¶道積厥躬招俊乂以列庶位對揚天子之命
亦足¶襲說遺芳餘烈報陛下矣然非舊學之臣世不以¶
是責難俟夫治定而功成徳尊而年及或遂懸車¶於秋
谷釣雲月以弄泉石朝堂有疑馳使諮之猶¶不得耑為
山人世則目曰山中宰相者所不免也¶是年夏五集賢
大學士榮禄大夫翰林學士承㫖<md:KR4h0081_SBCK_034-14b>¶知制誥兼修國史臣
姚燧拜手稽首序¶
　　序牡丹　　　　　　　　　　　姚　燧
<pb:KR4h0081_WYG_037-16b>
余於牡丹始以中統之元見夀安紅洛西劉氏園¶三年
見左紫洛陽故趙相南園兩花皆千葉株皆¶四尺夀安
二十萼廣徑七寸高與之等左紫四萼¶八寸高等又三
年見千葉狀元紅燕都故楊相大¶叅宅株五尺四十萼
七寸高等後二十年見之長¶安毛氏園最多將百株株
二尺少然皆單葉小大¶參差不齊無絶奇者後二年見
玉板白洛陽楊氏¶欄株亦二尺少多葉十蕚七寸少鄧
州見三家張<md:KR4h0081_SBCK_034-15a>¶氏肖齋之衡山紫陳氏終慕堂之淺紅兩
<pb:KR4h0081_WYG_037-17a>
花皆十¶五葉衡紫株二尺少將二十蕚五寸少淺紅株
三¶尺少將五十蕚六寸少惟蕭仁卿之承顔亭白花¶大
株三尺大可六七十蕚七寸少千葉最盛又有¶色緋紫
碧相錯株三尺少可四五十蕚盛亞白花¶七寸大復有
緋花株卑十蕚八寸二花皆多葉而¶緋花獨奇盖故為
佳品今失其名者别有鶴翎紅¶為千葉小株獨蕚五寸
大高等他日株大花則隨¶大矣是為鄧花之冠仁卿舊
云此洛陽夀安諸孫¶自余觀之大非夀安則淺紅而今
<pb:KR4h0081_WYG_037-17b>
名余所命之盖<md:KR4h0081_SBCK_034-15b>¶即其形色近似為言也長安洛陽諸花
余忘其香¶孰勝萃鄧花而校噴勃穠綿可喜如紫薇者
衡紫¶為第一此余生五十一年所見者然自元年至今¶
為廿九年其間六年六見自燕長安洛陽而至此¶幾數
千里中元及三年與至元二十年三見洛陽¶為同地至
元六年十八年廿五年各一見之燕秦¶鄧為異地亡慮
百十株而千葉名品纔四見則千¶葉獨難遇亦猶千人
為英萬人為傑尤世不恒有¶者矧賞酬有數邪劉趙二
<pb:KR4h0081_WYG_037-18a>
園雖皆有酒年甚少不¶善飲楊大參時與先世父中書
左丞同朝為父執<md:KR4h0081_SBCK_034-16a>¶與之酒不敢飲毛園時為秦憲毛氏
方業市酒纔¶下馬行觀擇剪數蕚不飲而去楊氏欄時
滿秦¶憲將走荆憲借居其廬客懐牢寂無誰與為飲張¶
齋陳堂纔持一二觴各剪一二蕚持歸不名為飲¶其盡
醉相讙者惟承顔亭一焉而巳嗚呼以齒五十¶一年之
老行數千里之逺始觀至今二十九年之¶久六年六見
稀而無負可當賞酬者醉明日¶仁卿求記其事余口未
<pb:KR4h0081_WYG_037-18b>
拒而心弗是之以為樽爼¶之樂屑屑者奚足筆其夏白
花忽槁死其秋固求¶記之予始思昔者坐斯亭也孰逆
知是花旋踵不<md:KR4h0081_SBCK_034-16b>¶可復見亦可謂異事也又思左紫止一株
巳移植¶嵩山廟中洛陽今亦絶聞夀安故在其玉板白
及¶毛園百株將如左紫移植他人邪無亦若是花之¶巳
槁死也嗚呼往者既然况來者之不可必邪細¶者且然
况大此倍蓰千百者耶則吾平生所當勉¶吾身而因循
弗力以去不可復追者巳多也誠可¶為老將至之一慨
<pb:KR4h0081_WYG_037-19a>
而植物之死生又不足怪也仁¶卿惟喜予文巳記其承
顔而求之屢如老父取張¶長史判吾特賢其以是心至
而巳然又益思六年¶之間不善飲不敢飲不可飲與無
誰與飲與不名為<md:KR4h0081_SBCK_034-17a>¶飲非他葢無時人同臭味者發其極
意焉耳而承¶顔是日則梁宣慰貢父張總管孟卿王工
部景韓¶是皆善詩安知可為他日故實亦未易以復得
者¶據蘭亭例為序惜其時無唱酬未嘗罰依金谷酒¶斗
數也
<pb:KR4h0081_WYG_037-19b>
　　春秋諸國統紀序　　　　　　　吴　澂¶
讀三百五篇之詩曰有美有刺也讀二百四十二¶年之
春秋曰有褒有貶也盖夫子既殁而序詩傳¶春秋者固
巳云然則自秦漢以後之儒創為是説¶也説經而迷于
是也有年矣逮自朱子詩傳出人<md:KR4h0081_SBCK_034-17b>¶始知詩之不為美刺
作若春秋之不為褒貶作則¶朱子無論著夫孰從而正
之有惑有不惑者相半¶也邵子曰聖人之經渾然無跡
如天道焉春秋書¶實事而善惡形于其中矣㫖哉言乎
<pb:KR4h0081_WYG_037-20a>
朱子謂據事¶直書而善惡自見其㫖一也唐啖趙宋孫
劉而下¶不泥於傳有功於經者奚啻數十家然褒貶之
蔽¶猶未悉除必待宋末李吕而後不大惑夫其所謂¶褒
貶者以書時書日書月為詳略其事以書爵書¶人書國
為榮辱其君以書字書氏書名書人為輕¶重其臣而巳
噫事之或時或月或日也君之或爵<md:KR4h0081_SBCK_034-18a>¶或人或國也臣之
或字或氏或名或人也法一定¶而不易豈聖人有意於
軒輊予奪之哉魏郡齊履¶謙伯恒甫之說春秋則異是
<pb:KR4h0081_WYG_037-20b>
不承陋襲故皆苦思¶深究而自得内魯尊周之外經書
其君之卒者十¶八國乃分彚諸國之統紀凡二十巳所
持見各傅¶于經縷數旁通務合書法餘事闕而不録其
義視¶李則明決多其辭視吕則簡净勝予之所可靡或¶
不同間有不同亦其求之太過爾而非茍為言也¶不具
九方臯相馬之眼者又烏能識之伯恒甫之¶篤志經學
知之雖久晚年獲覩其二書之成寧不<md:KR4h0081_SBCK_034-18b>¶快於心歟二書
謂何易春秋也
<pb:KR4h0081_WYG_037-21a>
　　服制考詳序　　　　　　　　　吳　澂¶
凡喪禮制為斬齊功緦之服者其文也不飲酒不¶食肉
不處内者其實也中有其實而外飾之以文¶是為情文
之稱徒服而無其實則與不服等爾雖¶不服其服而有
其實者謂之心喪心喪之實有隆¶而無殺服制之文有
殺而有隆古之道也愚嘗謂¶服制當一以周公之禮為
正後世有所増改者皆¶溺乎其文昧乎其實而不究古
人制禮之意者也¶為母齊衰三年而父在為母杖期豈
<pb:KR4h0081_WYG_037-21b>
薄其母哉盖<md:KR4h0081_SBCK_034-19a>¶以夫為妻之服既除則子為母之服亦除
家無二¶尊也子服雖除而三年居喪之實如故則所殺
者¶三年之文而巳實固未嘗殺也女子在室為父斬¶既
嫁則為夫斬而為父母期盖曰子之所天者父¶妻之所天
者夫嫁而移所天於夫則降其父婦人¶不二斬者不二
天也降巳之父母而期為夫之父¶母亦期期之後夫未
降服婦以除服而居喪之實¶如其夫是舅姑之服期而
實三年也豈必從夫服¶斬而后為三年哉喪服有以恩
<pb:KR4h0081_WYG_037-22a>
服者有以義服者¶有以名服者恩者子為父母之類是也
義者婦為<md:KR4h0081_SBCK_034-19b>¶舅姑之類是也名者為從父從子之妻之類
是也¶從父之妻名以母之黨而服從子之妻名以婦之¶
黨而服兄弟之妻不可名以妻之黨其無服者推¶而逺
之也然兄弟有妻之服巳之妻有娣姒婦之¶服一家老
幼俱有服巳雖無服必不華靡於其躬¶宴樂於其室如
無服之人也同㸑且服緦朋友尚¶加麻鄰喪里殯猶無
相杵巷歌之聲奚獨於兄嫂¶弟婦之喪而恝然待之如
<pb:KR4h0081_WYG_037-22b>
行路之人乎古人制禮¶之意必有在而未易以淺識窺
也夫實之無所不¶隆者仁之至文之有所或殺者義之
精古人制禮<md:KR4h0081_SBCK_034-20a>¶之意盖如此後世父在為母以三年婦為
舅姑從¶夫斬齊並三年為嫂有服為弟婦亦有服意欲
加¶厚於古而不知古者子之於母婦之於舅姑叔之¶於
嫂未嘗薄也愚故曰此皆溺於其文昧乎其實¶不究古
人制禮之意者也古人所勉者喪之實也¶自盡如巳者
也後世所加者喪之文也可號於人¶者也誠偽之相去
<pb:KR4h0081_WYG_037-23a>
何如哉每思及此而無可與議¶豫章周成大服制考詳
可為究心於禮矣嘉其有¶補世教因附愚說於其篇端
俾後世之知禮者講¶焉<md:KR4h0081_SBCK_034-20b>¶　　陸象山語録序　　　　　　　　　吳　澂¶
青田陸先生之學非可以言傳而學之者非可以¶言求
也盱江舊有先生語録一編所録不無深淺¶之異此編
之首乃其髙第弟子傅季魯嚴松年之¶所録者澂肅讀
之先生之道如青天白日先生之¶語如震雷驚霆雖百數
<pb:KR4h0081_WYG_037-23b>
十年之後有如親見聞也¶楊敬仲門人陳塤嘗鋟版貴
溪象山書院至治癸¶亥金谿學者洪琳重刻于青田書
院樂順携至京¶師請識其成嗚呼道在天地間今古如
一人人同¶得智愚賢不肖無豐嗇焉能反之於身則知
天之<md:KR4h0081_SBCK_034-21a>¶所以與我者我固有之不待外求也擴而充之不¶
待增益也先生之教人盖以是豈不至簡至易而¶切實
哉不求諸我之身而求諸人之言此先生之¶所深閔也
今之口談先生心慕先生者比比也果¶有一人能知先
<pb:KR4h0081_WYG_037-24a>
生之學者乎果有一人能為先生¶之學者乎嗚呼居之
相近若是其甚也世之相去¶若是其未逺也可不自愧
自惕而自奮與勿徒以¶先生之學付之於其言也¶
　　元學士文藁序　　　　　　　　吳　澂¶
儒者以文章為小伎然而豈易能哉能之不易而<md:KR4h0081_SBCK_034-21b>¶或視
以為易焉昌黎韓子之所不取也且其為不¶易何耶未
可以一言盡也非學非識不足以厚其¶本也非才非氣
不足以利其用也四者有一之不¶備文其能以純備乎
<pb:KR4h0081_WYG_037-24b>
或失則易或失則艱或失則¶淺或失則晦或失則狂或
失則萎或失則俚或失¶則靡故曰不易能也學士清河
元復初自少負才¶氣盖其得於天者異於人而又浸淫
乎羣經蒐獵¶乎百家以資益其學增廣其識類不與人
相同既¶而仕於内外應天下之務接天下之人其所資
益¶增廣者又豈但紙上之陳言而巳故其文脫去時<md:KR4h0081_SBCK_034-22a>¶流
畦徑而能進古作者之道正矣而非易奇矣而¶非艱明
而非淺深而非晦不狂亦不萎不俚亦不¶靡也登昌黎
<pb:KR4h0081_WYG_037-25a>
韓子之堂者不於斯人而有望歟予¶與之交也久今由
湖廣參政赴集賢學士之召與¶予遇於江州出示近藁
三帙所得有加於前予非¶能文者喜談文者也於斯時
也而有共談之人如¶之何而不喜也雖然無迷其途無
絶其原願共服¶膺韓子之言以終其身¶
　　别趙子昻序　　　¶　　　　　　吳　澂
盈天地之間一氣耳人得是氣而有形有形斯有<md:KR4h0081_SBCK_034-22b>¶聲有
聲斯有言言之精者為文文也者本乎氣也¶人與天地
<pb:KR4h0081_WYG_037-25b>
之氣通為一氣有升降而文隨之畫易¶造書以來斯文
代有然宋不唐唐不漢漢不春秋¶戰國春秋戰國不唐
虞三代如老者不可復少天¶地之氣固然必有豪傑之
士出於其間養之異學¶之到足以變化其氣其文乃不
與世而俱今西漢¶之文最近古厯八代浸敝得唐韓栁
氏而古至五¶代復敝得宋歐陽氏而古嗣歐而興惟王
曽二蘇¶為卓之七子者於聖賢之道未知其何如然皆
不¶為氣所變化者也宋遷而南氣日以耗而科舉又<md:KR4h0081_SBCK_034-23a>¶重
<pb:KR4h0081_WYG_037-26a>
壊之中人以下沉溺不返上下交際之文往往¶沽名釣
利而作文之日以卑陋也無怪其間有能¶自拔者矣則
不絲麻不穀粟而&KR1455;毯是衣蜆蛤是¶食倡優百態山海
百怪畢陳迭見其歸欲為一世¶所好而巳夫七子之為
文也為一世之人所不為¶亦一世之人所不好志乎古
遺乎今自韓以下皆¶如是噫為文而欲一世之人好吾
悲其文為文而¶使一世之人不好吾悲其人海内為一
北觀中州¶文獻之遺是行也識吳興趙君子昻於廣陵
<pb:KR4h0081_WYG_037-26b>
子昻¶昔以諸王孫負異材丰度類李太白資質類張敬<md:KR4h0081_SBCK_034-23b>¶夫心不挫於物而所養者完其學又知通經為本¶與余
論及書樂識見夐出流俗之表所養所學如¶此必不變
化於氣不變化於氣而文不古者未之¶有也子昻亟稱
四明戴君戴君重廬陵劉君鄱陽¶李君三君之文余未
能悉知果一洗時俗所好而¶上追七子以合於六經亦
可謂豪傑之士巳余之¶汩没豈足進於是哉每與子昻
論經究極歸一子¶昻不予棄也南歸有日詩以識别
<pb:KR4h0081_WYG_037-27a>
畸人坐書癖殊嗜流俗笑解弦三十秋巳矣鍾期¶少近
賦逺逰篇上下四方小識君維揚驛玉色天<md:KR4h0081_SBCK_034-24a>¶下表伏梅
千載事疑讞一夕了詩文正始上白晝¶雲龍矯樂經久
淪亡黍管介毫杪瑟笙十二譜苦¶志諧古調科蚪史籕
來篆𨽻楷行草字體成七家¶落筆一如掃草木蟲魚影
自植自飛跳曲藝天與¶巧誰實窺奥窔肉食肉眼多按
劍横道寳鶴書徴¶為郎瑚璉愜清廟班資何足計萬世
日厲杲蹇蹇駑¶十駕天下君與操
<pb:KR4h0081_WYG_037-27b>
　　送盧廉使還朝為翰林學士序　　吴¶　澂
澂往歲北行徴中州文獻東人往往稱李徐閻衆¶推能
文辭有風致者曰姚曰盧而澂所識惟閻盧<md:KR4h0081_SBCK_034-24b>¶二公焉閻
踵李徐爲翰林長盧公由集賢出持憲¶湖南繇湖南復
入為翰林學士夫翰林之職自唐¶宋至于今壹所以寵
異儒臣也公之文名天下莫¶不聞豈以寵異之數而為
輕重哉是盖未足以為¶公榮也然而有可以為天下喜
者何也國有大政¶進儒臣議之此家法也公事¶先皇帝
<pb:KR4h0081_WYG_037-28a>
為親臣三十年朝夕近日月之光朝廷事¶宫禁事耳聞
而目見熟矣凡宏規逺範深謀密慮¶有人不及知而公
獨知之者事或昔不然而今然¶茍有議公援故事以對
言信而有證聽者樂而行<md:KR4h0081_SBCK_034-25a>¶者不疑其與疏逖之臣執經
泥古師心創說而於¶成憲無所稽者相去萬萬也詩曰
維今之人不尚¶有舊謂其明習舊事者也儒之為天下
貴也用之¶而有益於斯世也若曰是官也職優而地散
秩崇¶而望清步趨襜如言論淵如炳如也鏘如也如華
<pb:KR4h0081_WYG_037-28b>
蟲黼黻如玉磬琴瑟于以儀天朝瑞盛世而巳及¶當世
事則曰夫既或治之又奚庸問公不如是也¶而亦非天
下士所望於公也¶
　　送何太虚北遊序　　　　　　　吳　澂¶
士可以游乎不出戸知天下何以游為哉士可以<md:KR4h0081_SBCK_034-25b>¶不游
乎男子生而射六矢示有志乎上下四方也¶而何可以
不游也夫子上智也適周而問禮在齊¶而聞韶自衛復
歸於魯而後雅頌各得其所也夫¶子而不周不齊不衛
<pb:KR4h0081_WYG_037-29a>
也則猶有未問之禮未聞之¶韶未得所之雅頌也上智
且然而况其下者乎士¶何可以不游也然則彼謂不出
戸而能知者非歟¶曰彼老氏意也老氏之學治身心而
外天下國家¶者也人之一身一心天地萬物咸備彼謂
吾求之¶一身一心有餘也而無事乎他求也是固老氏
之¶學也而吾聖人之學不如是聖人生而知也然其<md:KR4h0081_SBCK_034-26a>¶所
知者降衷秉彛之善而巳若夫山川風土民情¶世故名
物度數前言往行非博其聞見於外雖上¶智亦何能悉
<pb:KR4h0081_WYG_037-29b>
知也故寡聞寡見不免孤陋之譏取¶友者一鄉未足而
之一國一國未足而之天下猶¶以天下為未足而尚友
古之人焉陶淵明所以欲¶尋聖賢遺跡於中都也然則
士何以不游也而後¶之游者或異乎是方其出而游乎
上國也奔趨乎¶爵禄之府伺候乎權勢之門揺尾而乞
憐脅肩而¶取媚以僥倖於寸進及其既得之而游于四
方也¶豈有意於行吾志哉豈有意於稱吾職哉茍可以<md:KR4h0081_SBCK_034-26b>¶敓攘其人盈厭吾欲囊槖既充則洋洋而去爾是¶故昔
<pb:KR4h0081_WYG_037-30a>
之游者為道後之游者為利游則同而所以¶游者不同
余於何弟太虚之游惡得無言乎哉太¶虚以頴敏之資
刻厲之學善書工詩綴文研經修¶於己不求知於人二
十餘年矣口未嘗談爵禄目¶未嘗覩權勢一旦而忽有
萬里之游此人之所怪¶而余獨知其心也世之士操筆
僅記姓名則曰吾¶能書屬辭稍協聲韻則曰吾能詩言
語布置粗如¶往時所謂舉子業則曰吾能文闔門稱雄
矜己自¶大醯甕之雞坎井之蛙盖不知甕外之天井外
<pb:KR4h0081_WYG_037-30b>
之<md:KR4h0081_SBCK_034-27a>¶海為何如挾其所巳能自謂足以終吾身没吾世¶而
無憾夫如是又焉用㳺太虚肯如是哉書必鍾¶王詩必
陶韋文不栁韓班馬不止也且方窺測聖¶人之經如天
如海而莫可涯詎敢以平日所見所¶聞自多乎此太虚
今日之所以游也是行也交從¶日以廣歴涉日以熟識
日長而志日起跡聖賢之¶跡而心其心必知士之為士殆
不止於研經綴文¶工詩善書也聞見將愈多而愈寡愈
有餘而愈不¶足則天地萬物之皆備於我者真不可以
<pb:KR4h0081_WYG_037-31a>
出戸而¶知是知也非老氏之知也如是而游光前絶後
之<md:KR4h0081_SBCK_034-27b>¶游矣余將於是乎觀澂所逮事之祖母太虚之從¶祖
姑也故謂余為兄余謂之為弟云¶
　
　
　
　
　
<pb:KR4h0081_WYG_037-31b>
　
　
　
　
　
　
　
　元文類卷三十四
