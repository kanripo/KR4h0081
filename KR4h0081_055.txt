# -*- mode: mandoku-view -*-
#+TITLE: 元文類
#+DATE: 2015-09-23 10:32:52
#+PROPERTY: JUAN 55

¶
<md:KR4h0081_SBCK_055-1a>¶
<pb:KR4h0081_WYG_058-1a>
欽定四庫全書
　元文類巻五十五¶　　　　元　蘇天爵　編
　墓碣¶
　　國子司業滕君墓碣銘　　　　　姚　

燧¶
觀漢諸碑凡門生為師作者其文多稱在三之義¶葢本
欒恭子民生於三父生師教君食惟其所在¶為言又列
郡邑姓名字官人岀幾何錢於碑隂多¶至百人或倍之
令人每興今無古者篤於其師之¶慨至大己酉燧長翰
<pb:KR4h0081_WYG_058-1b>
林之明年國史院編修官東¶平蔡文淵狀其師國子司
業滕君之行與門生許¶質求表其阡以君之再入成均
横經丈席者嘗數<md:KR4h0081_SBCK_055-1b>¶百人礱石所資成材非一二子獨加
意其師豈¶不篤於在三之義足矯浮俗耶君諱安上字
仲禮其¶先自洛徙中山不可推采其世考府君某隠德
委¶吏斗食自捐生君八年而不禄妣李夫人撫君誨¶曰
而性質開朗記識兼人且金名士趙燦離孫不¶可以貧
廢學感聖善言師西巖君克自砥礪勤心¶聖學暨其長
<pb:KR4h0081_WYG_058-2a>
也尊聞行知如不足日私居自持衣¶冠齊遫及出接物
一誠以和郡無少長相謂不字¶咸稱先生學積其躬道
行其家化及其鄉府臣歸¶髙薦名于朝勑教中山是府
多士求親輝光謦欬<md:KR4h0081_SBCK_055-2a>¶欲聞鼎鼎其來服縫掖者將半齊
魯廷臣善其職¶士有聞用以職民主禹城簿壓於為監
為令與丞¶刑或過中必揆以義馴馴上説不使黥涅妄
加疑¶盜廢棄永世仁譽既章宣司所臨若縣與州事有¶
未竟必檄往治裁中情法守令憚之出將入迎若¶事大
<pb:KR4h0081_WYG_058-2b>
吏徵為國子博士以其平昔自律為先蚤作¶晏休誨誘
諄諄發䝉疏疑立懦尅剛各因其才矯¶拂於善黨坐羣
行齒而序之其極弗率有黜與朴¶成均作則井然有條
即升監丞再丞太常¶世祖賓天成宗繼序圜丘請謚太
室升祔凡厥禮<md:KR4h0081_SBCK_055-2b>¶文酌古損今皆所訂稽元貞之元拜監
察御史京¶師地震上疏曰君失其道責見於天其咎在
内廷¶竊干外政小人顯厠君子名實混淆刑賞僣差陽¶
為陰乗致静者動宜兢兢祗畏側身修行反昔所¶為以
<pb:KR4h0081_WYG_058-3a>
盡弭之之道其説累數十百言反覆深切有¶司不敢以
聞君則曰吾不得於言者遂委印去反¶關其家著書自
怡尋起為國子司業時已疾矣顧¶言其子治喪無用二
氏以其年乙未夏六月廿有¶五日卒年五十四葬府城
東南崔邱里為文一本¶理義辭㫖暢達不為險譎非有
禆世教者不言有<md:KR4h0081_SBCK_055-3a>¶東菴類藁十五巻故江西廉訪使趙
秉政板之行¶世矣又有易解洗心管見藏之家亦多乎
哉其不¶年者世同哀之而文淵猶以不侍經筵職絲綸
<pb:KR4h0081_WYG_058-3b>
謀¶廟堂為憾嗚呼夫既師成均官奉常歴臺諫而又¶有
德有言足矣奚必兼彼數者始為至耶夫人李¶氏貞順
柔嘉姻里範焉後君八年卒子翊去尉東¶明自致終喪
亦足彰君刑家之自今尉元氏兄羽¶有文行蚤世銘曰¶
孰不曰士于學始至迄用有成千百一二允矣滕¶君敏
修篤行鐘鼔衡門益大其聲勅起布衣于定<md:KR4h0081_SBCK_055-3b>¶敦教祁祁
縫掖來則來效再主禹城簿領勾稽不¶枉刑墨仁聞日
躋滿秩而招入為胄監由博而丞¶俊髦是範轉而奉常
<pb:KR4h0081_WYG_058-4a>
禮文斯綱或革而因酌損用¶章遷拜御史為帝耳目言
責塞求龍鱗逆觸一不¶見入納履而行反關立言行後
是程方徵司業年¶過知命遽啓手足理也莫竟短者已
而其長斯存¶何以貞之石有誄言¶
　　河南道勸農副使白公墓碣銘　　姚　燧¶
彦隆始由太原徒行至河内致其父書魯齋先生¶願游
其門未有介也乃因吾友翰林侍讀髙凝得<md:KR4h0081_SBCK_055-4a>¶操几杖主
凝家二年而歸侍其親而先生亦召北¶矣尋由避宅左
<pb:KR4h0081_WYG_058-4b>
揆以集賢館大學士祭酒國學教¶貴胄乃奏召舊弟子
散居四方者以故王梓自汴¶韓思永蘇郁自大名耶律
有尚自東平孫安與凝¶燧燉自河内劉季倫吕端善劉
安中自秦獨公自¶太原十二人者皆驛致館下三年吾
儕或病告官¶去而先生亦浩乎其歸乃奏有尚與公從
仕郎國¶子助教昔者貴胄友也一旦能橫經下心事之
為¶師屬非其道聳是曹不可得其馴然北面俄侍¶裕廟
東宫公為講鄭伯克段于鄢已講而出<md:KR4h0081_SBCK_055-4b>¶裕廟語人曰是
<pb:KR4h0081_WYG_058-5a>
非空言意固有在也以國史院編¶修從仕郎仍助教擢
奉訓大夫監察御史發阿哈¶瑪賊國諸不法彼顧誣公
糾摘非實捕送刑部獄¶引隣婦有色者教誣公嘗竊往
來怒隣婦力明其¶無有鞫之墮孕而事始白又糾鷹師
西京宣慰使¶倒刺沙以已憾殺其幕僚凡是皆庸懦縮
首危者¶而峻風節者咸偉之出僉陜西漢中道提刑按
察¶司事燧亦為其道副故得詳西土所為其按歴皆¶分
險僻荒寒諸州南而褒鳳金洋北而綏麟葭丹¶塗經龍
<pb:KR4h0081_WYG_058-5b>
門西河絶崖髙可去水百尺止通一騎必<md:KR4h0081_SBCK_055-5a>¶遣導者先之
有來騎使駐之寛所卒至則兩不可¶班視燒棧猶車衢
也如是之地皆周焉制度卒有¶反者不即覺捕惟罪社
長監郡與憲司麟州人告¶陰濟民乗馬疾馳其識仇也
問曰所懐何書濟民¶紿以反書仇上變延安延安移文
吾憲公又請往¶治之所牽連二百許人繼燭治之再旬
是州小僻¶無紙至覆舊案以書適近侍臣括馬其州館
鄰墻¶也聞獄吏呵問終曉得公姓名歎曰世有克勉其
<pb:KR4h0081_WYG_058-6a>
職如斯人者使人勞苦之曰吾見陛下當首聞公¶竟白
濟民無佗特杖其紿仇非宜言者公位司憲諸<md:KR4h0081_SBCK_055-5b>¶君下㑹王
相府伯巴哈右丞勲臣子開省京兆特¶異禮公其按臨
諸司皆拱聽者改僉河南河北提¶刑按察司事臺檄檢
覈中興鈔庫中興故李夏都¶𨽻隴右河西道憲令竟事
始聽東任公又走沙莽¶往復近萬里半嵗而歸與其副
程思廉發數縣民¶完堤以捍河水罷當暑賦民牛車轉
粟入淇又改¶僉燕南河北道提刑按察司事趣裝其考
<pb:KR4h0081_WYG_058-6b>
已疾行¶至衛而卒公與兄楹葬之衛西輝之蘇門周卜
村¶南原而其妣亦疾乃朝夕哀死事生即教授于輝¶明
年燧召直翰林感其毁瘁骨見衣表弔哭之見<md:KR4h0081_SBCK_055-6a>¶其徒數
十人拜庭進退明讓賓敬之道囂囂然先¶生成法也為
嘆曰嗚呼燧亦先生弟子者何嘗有¶以善及人如是明
年燧疾滿告歸鄧而故司農卿¶侯爵託語彦隆或河南
北農副制下必墨縗以出¶世議隘薄自便非時燧傭車
過衛不可留不得身¶見為書語其然聞方督課有績其
<pb:KR4h0081_WYG_058-7a>
妣亦卒附其考¶墓竟以是謝所事以至元己丑秋八月
三日年四¶十六卒苫廬嗚呼學可以範世行可以礪俗
而已¶是哉夫人賈也以燧平昔善公録河南北道勸農¶
副使茍宗道埋辭求銘神道毎一讀之一抆淚擲<md:KR4h0081_SBCK_055-6b>¶筆數
年終不能叙其事去冬以史事又召入翰林¶過輝夫人
祈世母夫人為言持幣泣請且使其子¶覃馬與游其門
者庭拜燧還其幣曰吾無答吾亡¶友者以是佐刻石須
嗚呼非公仁義行家能使婦¶人如是切切惟恐没其夫
<pb:KR4h0081_WYG_058-7b>
子一善可曰賢已公諱¶棟考天禄雖官而不顯居頤樂
堂號頤樂先生唐¶白居易家狀云白姓家太原者楚熊
君孫勝白公¶見殺於楚其子奔秦孫乙丙與裔孫起為
秦將封¶武安君賜死杜郵始皇思其功封其子仲太原
公¶豈其苗裔耶銘曰<md:KR4h0081_SBCK_055-7a>¶聞古五十年不稱夭公是不盈天
道未曉學不篤¶耶得譽先師道不行耶¶裕廟嘗知職不
舉耶三憲著效力不本耶耕播之¶教况冠獬角敢言人
難彈射柄臣聽者毛寒猶枚¶其外未及其内視親于喪
<pb:KR4h0081_WYG_058-8a>
觀婦于介靡一匪善靡¶一可涼非我友私月旦章章嗚
呼白公耳孫猶令¶其貫古松嵗逺滋勁士不盛位而盛
吾賢盛位者¶衰盛賢日延有方其趺有剡其首碣石阡
隅千祀¶無朽¶
　　河内李氏先德碣銘　　　　　　姚　燧<md:KR4h0081_SBCK_055-7b>¶至大庚戌鄃王府長史兼經歴典食司與所部人¶匠都
府官李惟恭持其鄉士席雲漢狀其祖潤文¶玉使懐之
利用庫日民調商征之入吏禄公須之¶出不遺於受不
<pb:KR4h0081_WYG_058-8b>
僣於發如他人侵蠧以溢其家負¶而責償罪没産者皆
無之與交人以誠御下以寛¶禮賢樂善者求表其阡燧
曰管庫之官則古委吏¶亦下士也所可筆者豈專由孫
貴耶葢鄃王之考¶初尚主¶世祖再尚主裕宗自稱晉王
克用裔孫為置守¶冡數十户於雁門禁民樵牧由分地
在髙唐即是<md:KR4h0081_SBCK_055-8a>¶進爵為王世居静安黒水之陽為廟以祠
孔子元¶貞始年表賀聖節獨書漢字庶其尊禮斯文者
惟¶恭今臣其子觀其所事者賢若不可辭矧有大此¶者
<pb:KR4h0081_WYG_058-9a>
懐之為州¶憲宗大封同姓初國¶世祖于秦以户寡益封
之至元之末以封其孫¶順宗既之國未至疾返成廟賜
名懐寧以王¶今聖時方撫軍于北¶皇太后儲皇往居者
二年則懐為三聖龍潜之地¶傳曰小國之君當大國之
卿為下士是邦者當宜<md:KR4h0081_SBCK_055-8b>¶何哉則君善職管庫者有不必
言矣卒以大德乙¶巳三月十有八日年六十七垂絶猶
念惟恭不置¶曰吾平昔鍾愛是孫今逺宦數千里不及
聞吾顧¶言可憾也哉妣王後二年亦卒二子從鼎從信
<pb:KR4h0081_WYG_058-9b>
孫¶則惟恭其長初由王府郎中羅忠國使懐聞其好¶學
慤有立志遂與偕北即壻其家進之于王王甚¶禮之言
無不從事必見咨妻卒賜楮緡二千五百¶為娶元氏子
季惟寅銘曰¶荀卿子言臂非長升髙而招所見彰斯若
可用為¶君方惟懐為州河之陽實為三聖淵龍鄉其間
下<md:KR4h0081_SBCK_055-9a>¶士雖守藏或小大國君卿當其貴可參攀鱗翔况¶復
有孫翼賢王逺塞而近孔子堂仕優學以能自¶彊何畏
潜德無輝光
<pb:KR4h0081_WYG_058-10a>
　　故提刑趙公夫人楊君新阡碣銘　　姚　燧¶
維蔚州蜚狐趙氏系不可逺求繇今江西湖東道¶肅政
廉訪使秉政而上推得二世祖崑金帥府評¶事卒葬其
鄉二子珪瑨珪將萬夫戍蜚狐後遷刺¶蠡州留瑨在鄉
守舎天馬南牧度形勢不支倡縣¶民以城下之從太師
國王徇地至蠡其刺猶城守¶礟殺王悍將蕭大夫王恚
欲阬城公請以身贖母<md:KR4h0081_SBCK_055-9b>¶兄死王哀之併全蠡民以戰績
毎最進冀州元帥¶虎符復推與其兄廷議多其悌讓改
<pb:KR4h0081_WYG_058-10b>
公冀州軍民¶總管别錫虎符入覲受知睿宗承制監易
州再¶遷行省中都金平監中山府當憲廟世¶世祖方淵
龍收召聞望之臣求治道之宜今者置¶經略司于河之
南宣撫司從宜府于陜之西部部¶于秦都漕于衛東西
二千里道不拾遺而邢則今¶中書右丞相之祖封國政
弛民散最號弗治求潜¶藩制官惟嵗入其貢賦為置安
撫司後邢易為順¶德升州為府乃以近故太師廣平王
從祖托克烏<md:KR4h0081_SBCK_055-10a>¶托與公為斷事官位安撫上公年盛强俾與
<pb:KR4h0081_WYG_058-11a>
開國勲¶臣苖胄為友則潜藩期任公者已不小矣¶世祖
踐極制監真定路位總管上俄遷順天路宣¶慰使肇置
四道提刑按察司以公使燕南河北轉¶使河北河南累
章請老不可年七十九始聽歸卒¶年八十三以監中山
有田朱固鄉不返葬飛狐即¶塋是鄉堯封原亦昭時崇
顯壽考人也夫人既同¶享有其樂公當不恙亦以官植
業順德盡析秉政¶夫人從養及子貴食其禄以終年八
十二不及公¶才一年何壽考萃是一門哉因惟女子子
<pb:KR4h0081_WYG_058-11b>
天父天<md:KR4h0081_SBCK_055-10b>¶夫者也父不能必子之貴能之者夫子焉耳而
難¶其全今之儲才將相係望海内者毎在乎風紀之¶官
夫人以提刑使之妻而母廉訪使詩曰教誨爾¶子式穀
似之彼奕葉襲芳不隕世德夫人之功亦¶鮮儷哉古邦
君之妻邦人曰小君禮士喪妾不得¶匹其夫必曰君妻
曰女君後世封羊祜妻為萬嵗¶鄉君則令甲郡縣君之
原可為今不敢氏夫人而¶君之之凡其不反葬中山即
别塋順德李馬村若¶不同穴既稱合葬非古也因求之
<pb:KR4h0081_WYG_058-12a>
吾家巂州都督¶文獻公開元宰相考也葬陜之峽石百
官咸㑹焉<md:KR4h0081_SBCK_055-11a>¶及妣夫人劉卒則葬萬安山萬安嵩髙西趾
去峽¶石二百里耳以唐相之貴月入俸錢三千緡有力¶
不足於至哉則不合祔者亦從古也今秉政斯兆¶未必
始亦繇此燧以其於古有徴為發之夫人生¶三男二女
男秉政秉彛秉衷女適焦簡周某孫男¶女九人秉政又
曰吾他日亦域是嘗聞諸師古人¶不諱死惟不趨取死
之途今之人鼎鼎焉惟死途¶之趨復苦諱死亦惑哉如
<pb:KR4h0081_WYG_058-12b>
師之言則秉政不徇流¶俗語身後事於其生亦庶幾古
達者也銘曰¶襄國所直趙南魏北其西太行冀方四塞
求田惟<md:KR4h0081_SBCK_055-11b>¶良宜莫如襄衍沃平平千里其疆生家其間没
即¶斯瘞奚取日者風水焉泥孰陪平原如阜而尊左¶之
右之昭婦穆孫天厚其門既壽既祉流澤淵淵¶未艾來
只世生顯人如夫如子¶
　　故金甄官署令魏府君墓碣銘　　姚　燧¶
燧還吳中過廣陵日今嘉議大夫行臺御史中丞¶初請
<pb:KR4h0081_WYG_058-13a>
曰吾祖靖肅公顧言以吾曽祖甄官署令即¶死所藏亂
離失其處他日必虚為丘先塋石載其¶事無使吾先人
魂遊徜徉無所於歸而一善之或¶遺也子義為銘隨又
遣其少子可亨挐舟廣陵五<md:KR4h0081_SBCK_055-12a>¶千里追之襄陽不及返而
及之鄂授其考所輯家¶塾記曰掇是事銘嗚呼確哉逺
而勞焉迺本之曰¶魏氏繇唐相知古子林刺朔州子孫
居桑乾桑乾¶為今𢎞之順聖遼有延恕者生中奉大夫
守成中¶奉生通奉大夫餘慶通奉生兠答館酒使子貞
<pb:KR4h0081_WYG_058-13b>
兠¶答實生甄官署令君諱允元改德元字信之甄官¶生
進士特賜及第笏特賜生思廉即記家塾者思¶廉生初
初生翰林修撰必復可系者是九世其大¶于金繇兠答
弟資德大夫參知政事柱國鉅鹿郡¶開國公子平相世
宗致治隆平祖考中奉通奉再<md:KR4h0081_SBCK_055-12b>¶世官皆以公貴贈兠答
及子隴右令景元甄官與¶逸其諱一人再世官皆以公
貴廕君始監順聖酒¶改𢎞州酒使鄧州𣙜使抽税設防
有方與宜平不¶増斂姦無走匿額有贏籌民不茍之入
<pb:KR4h0081_WYG_058-14a>
副堂厨庫¶又為使改文繡翰林兩署令同知易州入令
裁縫¶署改令甄官署以卒年六十三官止廣威將軍夫¶
人髙氏七男笏珫瑜琦玠璠玉琦太中大夫刑部¶侍郎
玠朝列大夫延安司獄璠翰林修撰今謚靖¶肅公與特
賜皆以明經進士官珫懐逺大將軍耀¶州庫使瑜監豐
利酒皆廕官玉進士未禄卒二女<md:KR4h0081_SBCK_055-13a>¶一歸同知荆州節度
使事秦德美一歸其鄉右姓¶孫氏君究心本富計田疇
第舍牛馬雜樹直可為¶錢千者五萬嵗入粟為石者三
<pb:KR4h0081_WYG_058-14b>
萬嵗抽五十一為¶七子求師取友須令節休旬大集衣
冠令枚誦所¶業覈其勤惰已則雁序立前侍飲前修聲
輝耳目¶漸涵化淪其心繇是成德達才多萃其門章宗
甚¶嬖李妃夫人視妃母王姑也數召通籍禁中不可¶後
從秋獵易州君方除道橋諸水復召曰吾思與¶若晜弟
語久矣終不能一致今行之所在是而夫¶子倅是便且
時也無終見避之深夫人以君出不<md:KR4h0081_SBCK_055-13b>¶敢專行俾子瑜請
之亦不可曰是家膏也親將汚¶人人有為不善者不畏
<pb:KR4h0081_WYG_058-15a>
取戾府縣惟憚君知兵興¶下令急甚敢有舍奴婢亡命
不告者辠及其鄰人¶猶利其傭輕私役之覺則殺以滅
迹或致大獄君¶時鄉居聞有出入非常者召問得情嚴
其錮防書¶致其主歸之約示薄威以懲其再無殘其生
終不¶語其主以獲之誰舍所也比卒免家僮久故者民¶
之作詩與斯世訣沐浴冠衣揆日而逝君之孝友¶天得
非學其使堂厨以鉅鹿公子叔元未仕曰大¶臣子故屯
其膏澤不見及耶三求推所居官縣官<md:KR4h0081_SBCK_055-14a>¶以故事無有不
<pb:KR4h0081_WYG_058-15b>
可又恤其無子以靖肅後之靖肅¶又無子顧言後初則
甄官子孫世世圖報鉅鹿者¶何如也其家塾自序曰由
吾季曽鉅鹿輔政茲降¶修仁潔義可謂曰久仕之達者
列品而九不過中¶中天嗇為報將待夫後之人耶最初
之仕外僉提¶刑司事為副為使入為監察御史治書侍
御史侍¶御史御史中丞三十年間風憲之官無不揚歴
司¶清議者猶大有期曰將不已是於今嗚呼自序君¶其
知子哉矧必復於靖肅公克世其官可大可久¶與亨學
<pb:KR4h0081_WYG_058-16a>
行嶷嶷可述銘曰<md:KR4h0081_SBCK_055-14b>¶反覆觀先民吁可哀積充報銜身期
後來門令容¶駟馬堂三槐必貴於天者如取懐惟中奉
亦然祥¶用獄至鉅鹿再傳既鈞軸官不私其子甄官承
承¶三遜其季叩莫譍又仁厥乏祀修撰繩官以祀比¶言
祀則大以今修撰孫後者再小宗既顛蕃大宗¶賴藏偶
失故所魂依依招之從先墓來如歸膴膴¶桑乾原終天
地碣孰華其文太史燧¶
　　翰林修撰致仕董先生墓碣銘　　元明善
<pb:KR4h0081_WYG_058-16b>
楊州總管王君結余友也馹過其家中山授余崔¶助教
誄狀曰此結師也幸公銘俾諸孤刻之墓神<md:KR4h0081_SBCK_055-15a>¶道是不没
吾師矣余以義不得辭諸總管則取其¶狀讀之曰先生
姓董氏諱朴字太初隠居五十年¶壽八十五以卒嘗為
陜西道按察司檢法太史院¶主事俱去之集賢院臣奏
其賢特授翰林修撰承¶務郎同知制誥兼國史院編修
官致仕先生之學¶葢明理為本篤行為要最其所至則
文雅安帖者¶也其教人也善因其才而究其器故千里
<pb:KR4h0081_WYG_058-17a>
間化之¶學者不之字號曰龍岡先生先生朔州人曽大
父¶遷邢著户版大父資禄妣韓父彦成妣李農焉先¶生
穎異過人學於樂舜咨劉道濟遂以儒顯娶張<md:KR4h0081_SBCK_055-15b>¶生三子
一女先先生卒二十七年長子慶雲次子¶慶元慶隆女
適張德禄孫男四曰壽寧祖寧叔寧¶蘭寧孫女二曽孫
男三曰長孫昶孫澤孫曽孫女¶三先生卒之嵗為延祐
丙辰月為辛卯日為乙亥¶葬之日已丑其兆在唐山之
陽云夫含光藴秀¶蹈髙遵素惟潔身之士乃能行之惟
<pb:KR4h0081_WYG_058-17b>
有道之朝乃¶能容之跡其臨涖銘之也宜辭曰¶龍岡之
支淵淵以池種蓮于茲面我茅茨池水之¶清比其風靈
蓮花之馨配其德徵猗嗟後生于考¶于評仰止斯銘千
載而鳴<md:KR4h0081_SBCK_055-16a>¶　　監察御史韓君墓碣銘　　　　　張養浩¶
君韓姓諱克昌字勵夫汴之太康人其上世逺不¶能系
大父贇隠德不耀父椿官至淇水巡檢君甫¶冠以孝廉
辟吏河南陜西二憲司尋登掾刑部厯¶臺若省論事持
<pb:KR4h0081_WYG_058-18a>
正不撓所至表表有聞後刑部缺¶主事衆咸屬或謂資
淺執政曰用人耳遂授君其¶操履益確嘗有兄弟五人
為盜或論為强於法皆¶死君閲其牘愀然曰弟從兄者
也今若是不幾族¶乎乃議最幼弟減死上之省可其讞
闔部嘆服其¶他指迷趣緩稽舊蔽新凡所當為靡遺餘
力時長<md:KR4h0081_SBCK_055-16b>¶官有媢其顓者君曰上領其槩下任其繁此自
通¶制余何顓然以疾屢在告衆史軫其憊不煩以細¶惟
重辟則正是焉久之懼事壅職弛舉浙西廉訪¶司經歴
<pb:KR4h0081_WYG_058-18b>
丁某自代用是改承務郎太常大樂署令¶甫上拜監察
御史進儒林郎雖力疾就職未嘗辭¶劇避難建言如皇
子師友非人起居注不舉其職¶覈徽政成按言國庠學
規省官節財審令慎罰數¶事皆剴切時務為慮深逺未
幾河東憲司有不劘¶上者臺臣為失風憲體奏君即治
以訊慨然趨行¶或以疾止之君曰御史與散員不同吾
心視常人<md:KR4h0081_SBCK_055-17a>¶亦異况死生命定顧可以㣲恙使吾有不職
罪耶¶乃決意往回及半途病果劇以延祐元年八月二
<pb:KR4h0081_WYG_058-19a>
十九日卒官於威州陘山驛春秋四十又三訃至¶公卿
大夫士無不悼惜娶董氏一子元善從仕郎¶濟州判官
君性端介峻儀容讀書務措諸實用論¶議踔厲臨政稜
稜有風望外若自用而理所折衷¶則舍已從人如弗及
故不知者頗以為狷余為右¶司都事時君掾省以嘗共
事故知之為深嗚呼惜¶其年位不究而止乎此也雖然
湛盧豪曹不必陸¶剸象兕而後知其利肅霜要褭不必
路極九有而<md:KR4h0081_SBCK_055-17b>¶後知其良古人韞奇櫃異囿於小官而不
<pb:KR4h0081_WYG_058-19b>
獲伸者¶何限遽曰其才已是可乎哉此余所以器君之
賢¶而又軫其施不廣且悼夫大勲不及書也然有其¶具
而未盡其用則有非我所能必者庸何傷哉庸¶何傷哉
是為銘¶
　　吏部員外郎鄭君墓碣銘　　　　虞　集¶
鄭君諱大中字義甫早學於鄉校稍長推擇補中¶書户
部令史歴詹事掾史出官登仕郎納綿總管¶府經歴¶仁
宗皇帝在東宫時常因事得見<md:KR4h0081_SBCK_055-18a>¶仁宗偉其人目左右問
<pb:KR4h0081_WYG_058-20a>
其姓名是時¶仁宗愛尚文學常不次擢拔材儁於衆人
之中人¶亦率更名所居業以自傅㑹驟得顯用者甚衆
而¶君畧不少自衒鬻才得為中書掾掌選調陞吏部¶主
事以廉敏為丞相器重而君丁内艱去國服闋¶除東平
路推官終更又除嘉興路推官甫召為吏¶部員外郎官
奉政大夫且嚮用出調廣東官於江¶西歸至京師以疾
卒泰定二年七月二十一日也¶享年五十五公材行過
人視當世顯用者未見其¶遽相逺數寘省部要地皆不
<pb:KR4h0081_WYG_058-20b>
得久又常以文書為<md:KR4h0081_SBCK_055-18b>¶職業事無專制獨為推官時東平
屬縣東阿誣民¶為盜者獄具矣理出之壽張童子以杖
為戲誤中¶人死縣論以殺人之罪君持不可刑部是其
議山¶東大水民多徙死檄君賑給者多全活嘉興浙大¶
郡獄尤夥君決遣之數月乃至無事憲府以其狀¶薦之
其治績可推見者如此娶何氏封真定縣君¶三子重承
事郎太常禮儀院太祝量野未仕三女¶皆幼重為國子
生時與今史官蘇天爵為同舍而¶集為博士故其葬君
<pb:KR4h0081_WYG_058-21a>
於真定之三家原也以天爵¶所述狀來請銘按君之先
世本契丹貴族石抺氏<md:KR4h0081_SBCK_055-19a>¶後改從漢言曰蕭氏者是也有
仕金為謀克謀克¶者金人之言謂帥百夫則冠以謀克
為官名云貞¶祐南遷以其兵戍洛正大庚寅國朝兵至
戰死其¶配楊氏亦以兵死而其子顯七嵗矣為千户鄭
公¶所得鄭異其資不凡以歸與妻霍夫人鞠育之千¶户
公竟無子而殁遂以為子因姓鄭氏而母事霍¶夫人終
身有恩禮是為君之考以君貴贈奉政大¶夫樞宻院判
<pb:KR4h0081_WYG_058-21b>
官驍騎尉真定縣子妣尹氏贈真定¶縣君而君又有兄
大章中順大夫濟南萊蕪鐵冶¶提舉與君齊名而皆不
究其用具書之俾後世知<md:KR4h0081_SBCK_055-19b>¶鄭氏有以石抺氏改者自真
定諱顯者始其銘曰¶
氏族之興氣禪體承似續祠烝匪信曷徵維鄭有¶良吏
維遼是自銜德懐誼不敢叙其紀爰著因始¶俾永貽孫
子¶
　　國子助教李先生墓碣銘　　　　虞　集
<pb:KR4h0081_WYG_058-22a>
東明李先生為國子助教時集後至與先生為同¶官先
生所居齋諸生多年長豪俊之士先生朝夕¶授之經懇
款有程方重純篤受業者知以質行為¶貴集少先生十
餘嵗嘗觀其不可及以自勵方是¶時故平章政事髙公
昉故翰林學士元公明善皆<md:KR4h0081_SBCK_055-20a>¶先生鄉里雅敬先生而髙
氏又與先生家連婣二¶公赫然用事於朝先生嵗時往
來之外未嘗有所¶私謁處士張子素好立奇行自表樹
匏冠布衣㓨¶口言天下事常傲視一坐人亦少先生數
<pb:KR4h0081_WYG_058-22b>
嵗先生¶以鄉里待之甚勤至子素益加敬愛嘗從駕上
都¶分教諸生之在宿衛者比還中道驛吏告乏馬以¶牛
車進先生食已攝衣升車無一言驛吏更相誚¶以為不
當靳長者而從者亦愧服先生居成均五¶六年有傳其
子好文所著古文數十篇至京師故¶御史中丞張公養
浩興元公皆以文學自任一見<md:KR4h0081_SBCK_055-20b>¶驚異即列薦之於朝先
生慨然曰斯文之事屬諸¶吾兒可也至治末集自江南
召還則先生已去世¶而好文登進士第厯史館奉常復
<pb:KR4h0081_WYG_058-23a>
得為同朝集見¶其深静有學未嘗不嘆先生之有子焉
好文來言¶於集曰昔先君之在朝也招撫府君之墓得
姚¶文公為之銘鄆城府君之墓得閻文康公為之銘¶先
君子殁而諸老盡矣同居成均者惟子在焉敢¶請銘集
誠不敢附二公之後而與先生父子厚善¶豈敢辭按李
氏世居單州諱訪金義軍提控生子¶聚金亡徙大名之
東明大帥阿木魯版授軍民招<md:KR4h0081_SBCK_055-21a>¶撫使生庭王鄆城令先
生其第三子也諱鳯字翔¶卿幼嗜學休沐不廢從鄉先
<pb:KR4h0081_WYG_058-23b>
生孫曼慶學詩久之¶曼慶謂先生曰詩吾無以加子矣
其為義理之學¶乎先生乃屏絶金末律賦舊習而究伊
洛之遺書¶寒暑不懈嘗鬻鬻未熟而臨巻有得不知釜
之焦¶也初從太史氏測景陽城留居嵩潁間讀書三年¶
而後歸為郡學録鄆城病還東明逺近學者從之¶常以
百數稍遷廣平學正大徳丙午始除國子助¶教在官兩
考餘有司以常格除臨朐主簿到官未¶久即去之延祐
丁已八月已酉終於家年六十有<md:KR4h0081_SBCK_055-21b>¶四以好文貴贈從仕
<pb:KR4h0081_WYG_058-24a>
郎郊祀署丞加贈奉議大夫¶太常禮儀院判官驍騎尉
追封東明縣子夫人王¶氏故太醫使康懿公安禮之從
子也通經史善相¶其夫教其子以有成初封宜人加封
東明縣太君¶就養京師安貧而篤於禮至順二年十月
甲子卒¶年七十有七子一人好文也女適王思柔孫三
人¶洙浚潞女孫二人皆幼好文奉母喪還東明將以¶三
年三月丁酉合葬先生夫人於黃頭里之先塋¶先生雅
好巖壑而所居逺於山得奇石積之齋前¶以為山日對
<pb:KR4h0081_WYG_058-24b>
之吟諷先生著書甚多而不甚存藁<md:KR4h0081_SBCK_055-22a>¶所存者有詩數百
篇曰西林集西林者先生所居¶也銘曰¶
先生之容鬱乎山岳之蒼蒼先生之懐浩乎河海¶之泱
泱用世不多斂而歸藏子以文興于先有光¶我表西林
來者不忘¶
　　征行百户劉君墓碣銘　　　　　馬祖常¶
趙郡蘇天爵述其外大父劉君行實乞銘於馬祖¶常曰
先妣武功郡君昔安樂時念其父不忘懼其¶善不傳而
<pb:KR4h0081_WYG_058-25a>
名遂泯泯也嘗以語天爵迨先妣棄世¶外大父終不得
銘天爵䝉慈母之教誨粗有樹立<md:KR4h0081_SBCK_055-22b>¶於時圖所以繼親之
志者天爵其可不勉祖常曰¶孰無親乎孝於親之身者
尚矣矧又能思廣其親¶之志乎乃為之序而銘之序曰
劉君諱成字立甫¶貌魁岸奇偉讀書涉大義不事章句
嵗壬子國家¶初籍民田襄鄧間君與其兄俱在行中兄
弟勤穡¶事毎代兄作勞田官稱之久之從伐襄陽先登
授¶百夫長嘗率數十騎畧武當宋邏兵四合屢突圍¶出
<pb:KR4h0081_WYG_058-25b>
皆不勝或欲降君殺馬為食居數日不降宋人¶疑其有
誘各引去衆服其勇丞相巴延將大軍渡¶鄂州江命别
將阿里海涯率萬户張興祖軍分徇<md:KR4h0081_SBCK_055-23a>¶湖廣地君復與其
兄從破羅飛文才喻周隆黃必¶達張虎諸軍薄静江兄
中瘴毒死君扶其柩而北¶葬既襄事輒屏跡田野課僮
種樹畜牧耕桑衣食¶以自給於湖南遇兵俘一儒生黎
姓用金購之曰¶此儒生不善力役歸我我將俾為弟子
師果同歸¶教諸子於鄉餘所全活者衆此儒生其一也
<pb:KR4h0081_WYG_058-26a>
享年¶八十有四以延祐三年正月十又二日卒葬真定¶
平樂原先考萬户府君考諱義起行伍元帥史¶天倪辟
署權黑軍萬户㑹副將武仙殺元帥叛即¶從元帥弟丞
相天澤擊走仙轉戰兩河平金有功<md:KR4h0081_SBCK_055-23b>¶妣夫人孟氏夫人
董氏前君廿六年卒子二人曰¶㝢曰海孫二人曰允中
曰𢎞中女一人故中憲大¶夫嶺北行中書省左右司郎
中蘇志道之夫人追¶封武功郡君今奎章閣授經郎天
爵之母也女孫¶四人一適奉訓大夫萬盈倉使李恕一
<pb:KR4h0081_WYG_058-26b>
適張林一¶適侯誾其一幼也世本歴城人金季山東河
朔兵¶興賊雜蹂菹醢其民獨真定城完君之考因占籍¶
焉而今為真定人者自其考始郎中蘇志道年少¶日君
識其為令器以女歸之後其甥天爵又以文¶學進有官
於朝孝而能成母之志俾其外氏之官<md:KR4h0081_SBCK_055-24a>¶閥世次刻於金
石者竟賴其力焉銘也無愧銘曰¶
振振劉姓考室真定挺身兠鍪而官弗崇雖則弗¶崇勇
也匪躬斬馬啖卒出金購士其謀則懿其惠¶則侈其迪
<pb:KR4h0081_WYG_058-27a>
其啓以多孫子女實命婦副笄封君出¶甥維彦日肆於
文克表外氏纘茲勞功刻待墓門¶維以亢宗¶
　　監黃池税務王君墓碣銘　　　　馬祖常¶
王君元父既殁之十一年其子國史院編修官沂¶茹哀
請於馬祖常曰子與予同登進士第又同官¶於朝先人
生世以迄於卒其行誼無愧而終齟齬<md:KR4h0081_SBCK_055-24b>¶以不合於時者
子能知之其宜掲以傳後者子宜¶為文沂之述諸狀者
子宜加詳焉按王氏出姬姓¶周畢公髙裔孫萬事晉更
<pb:KR4h0081_WYG_058-27b>
十世得列為諸侯滅於¶秦子孫徙雲中地今之𢎞州六
世祖遼户部侍郎¶山甫始著於家牒子三人曰元節宻
州觀察判官¶生詡金左司員外郎以文學稱葢世閥逺
矣曽祖¶諱鋭金尚書户部員外郎祖諱國綱金監察御
史¶使河中詰總帥完顔仲德戰敗死節考諱振間關¶轉
徙占籍真定力學砥行起家至江南淛西道提¶刑按察
司經歴配丁氏有子三人長諱宗禮季諱<md:KR4h0081_SBCK_055-25a>¶宗義皆早世
仲即君諱某幼自知問學侍經歴君¶居浚都為士子經
<pb:KR4h0081_WYG_058-28a>
師尤長於詩歌試浚都文學掾¶辟江東道宣慰司令史
㑹使專恣他吏恐諛弗敢¶仰視君毎以義持之屬嵗澇
饑郡無賴起績溪盜¶敚相蔓民不輯寧宣慰司遣君覆
視還請蠲徭發¶廩以賙甿𨽻盜遂息進將仕郎宣城縣
簿縣比嵗¶供玉面貍四十畢罘不獲則轉購他邑糜貲
毒民¶君至請悉罷貢姦民有詭逃田賦者嵗取償里胥¶
吏循格不究君一正其籍乃建孔子廟築壇崇杜¶春秋
飭其牲器以與邑人行事川有梁田有溝道<md:KR4h0081_SBCK_055-25b>¶有寓望吏
<pb:KR4h0081_WYG_058-28b>
徒有畏而弗肆民知有政而趨功監司¶郡守争為鼓譽
江淛行省屬録寧國太平二郡囚¶又屬考覈江陰錢穀
他州縣訟累嵗不決者多以¶屬君所試悉有能聲江陰
盜有枉為脅訹者吏黨¶按之既誣服已君反覆得其情
為具獄白行省事¶上中書移刑部刑部允君議遭脅訹
者得免死南¶陵縣僧以貲雄持縣短長堰溪水溉私田
霖潦水¶溢則漂没崩蕩邑人訴於縣吏懼莫能施行君
詣¶視毁之老幼至撫手拜慰且曰君出一鄉於魚蟹¶矣
<pb:KR4h0081_WYG_058-29a>
未幾擢江浙行中書省掾曹無留事適淛西廉<md:KR4h0081_SBCK_055-26a>¶問官與
君素同里少持氣不相下頗嫉君君又不¶自詘以希合
乃風㫖豪梗羅織君以是坐誣免不¶辯起除瑞州平準
庫使不就改仁和鹽場司丞又¶不就家居數嵗又改除
平江行用庫使州縣趨白¶君所與游盡一時知名大夫
士咸燭君寃而君終¶不自訟就使終不赴孰與君直乎
忍是一往而無¶變君素守以流於物將推歴君之迹當
不誣矣寧¶無為君采於有司也君不獲已就官久之自
<pb:KR4h0081_WYG_058-29b>
免歸¶階前資遣承事郎監黃池務税以至治三年五月¶
十三日終於家享年六十有七以某年月日葬於<md:KR4h0081_SBCK_055-26b>¶某州
某里之原娶把氏潁州判官時之女男三人¶澄沂洙女
一人適浙東廉訪使侍其同朝之子通¶孫男二遷善崇
善孫女二人皆幼君甫冠即自立¶勤苦為文章履其身
以莊儉亦未嘗過為崖機其¶官業行已之畧一皆自信
不妄計進取少顧時人¶之所為而亦以此稱之然亦以
此嫉之至大間嘗¶為書言任人别邪正養民重守令法
<pb:KR4h0081_WYG_058-30a>
不可輕更令¶不可輕出期少施於朝廷而書不果上執
政聞君¶名私使人致款欲官之錢監君知不足與共事
卒¶謝去後果敗而君益畜其學以老不克用鉅公聞<md:KR4h0081_SBCK_055-27a>¶人
累薦君才宜理劇文學宜館職皆不報屏居錢¶唐詩書
尊俎詠歌息偃泊然無毫髪世俗慮撫育¶諸孤子妷誠
愛天至而急人之窮奬人之善汲汲¶焉猶負宿諾而抱
隠痛皆他人所難而君為之不¶知為有德尤人之所難
也其所著有政要書十二¶篇陶詩注三巻詩一巻嗚呼
<pb:KR4h0081_WYG_058-30b>
天興之變國土厖裂¶焚剽剪薙不百年而金之名家善
士之子孫遺子¶不數户矣初御史君以直節死人惜其
未能大用¶於時夫固知經歴君之起王氏也經厯君位
不配¶其德以殁乎今凡幾年而承事君又斥不用君子<md:KR4h0081_SBCK_055-27b>¶悼曰不幸然孰知後世之將昌且久歟今沂以進¶士入
官有古學方嚮於用而克濟其美於未艾豈¶其碩大光
顯又將在茲歟是宜為銘銘所以使後¶世為善者不怠
也銘曰
<pb:KR4h0081_WYG_058-31a>
冕弗媟也玉有玦也一擯不用有子晳也彪炳而¶文立
其嵲也載善於銘行安轍也¶
　　處士甄君墓碣銘　　　　　　宋　本¶
應奉翰林文字真定蘇天爵伯修父持所著處士¶甄君
行狀求銘其墓曰君鄉之先達諱昌祖字茂¶先師侍其
先生軸交秋磵王公惲俾天爵狀以謁<md:KR4h0081_SBCK_055-28a>¶銘子者其子恒
志也銘曰¶
舜胄氏甄代遐邈君世有繫逺益畧茂先昌祖字¶諱錯
<pb:KR4h0081_WYG_058-31b>
無極徙恒遂地著曽祖公亮德潜爍祖讓事¶金刺嵩洛
考用致位民部幕妣劉繼王淑相若君¶讀六經得大約
母王滫瀡老致樂築亭訪山在負¶郭木石與居隠操襮
師軸友惲敬不謔言倍過行¶期救藥經史傳集浩以博
重屋丌冊示尊閣修名¶皭然日孔灼蜀憲聘掾以養却
戊申月正體魄落¶嵗六十二瘞諸佫儷代之王賢以嬳
𦙍恒補吏晉¶臬擢女章孌兮死未妁子子克敏齒踰弱
王侯不<md:KR4h0081_SBCK_055-28b>¶事斯道卓幹母之蠱子職恪懿君學易恊準矱
<pb:KR4h0081_WYG_058-32a>
顧¶親小禄辭不諾惟古逸遺名不鑠賴士載辭傳磊¶硌
抑本茲銘不已作誰之言者蘇天爵¶
　
　
　
　
　
　
<pb:KR4h0081_WYG_058-32b>
　
　
　
　
　
　
　
　元文類巻五十五
