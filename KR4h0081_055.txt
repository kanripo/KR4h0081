# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:21.128726
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 55
#+PROPERTY: FILE SB04n0204-055國朝文類-卷第五十五.
<pb:KR4h0081_SBCK_055-1a>¶
國朝文&KR0011;卷第五十五¶
　墓碣¶
　　國子司業滕君墓碣銘　姚燧¶
觀漢諸碑凡門生爲師作者其文多稱在三之義¶
蓋本欒恭子民生於三父生師教君食惟其所在¶
爲言又列郡邑姓名字官人出㡬何錢於碑隂多¶
至百人或倍之令人每興今無古者篤於其師之¶
慨至大已酉燧長翰林之明年國史院編修官東¶
平蔡文淵狀其師國子司業滕君之行與門生許¶
質求表其阡以君之再入成均横經丈席者甞數¶
<pb:KR4h0081_SBCK_055-1b>¶
百人礱石所資一不偕人出二子獨加異乎古豈¶
不於在三足抜浮俗斯時耶君諱安上字仲禮其¶
先自洛徙中山不可推采其世考府君某隱德委¶
吏斗食自&KR0162;生君八年而不禄妣李夫人撫君誨¶
曰而性質開朗記識兼人且金名士趙燦離孫不¶
可以貧廢學感聖善言師西巖君克自砥礪勤心¶
聖學暨其長也尊聞行知如不足日私居自持衣¶
冠齊遫及出接物一誠以和郡無少長相謂不字¶
咸稱先生學積其躬道行其家化及其鄉府臣歸¶
髙薦名于朝勑教中山是府多士求親輝光謦欬¶
<pb:KR4h0081_SBCK_055-2a>¶
欲聞鼎鼎其來服縫掖者將半齊魯庭臣善其職¶
士有聞用以職民主禹城簿壓於爲&KR0101;爲令與丞¶
刑或過中必揆以義馴馴上説不使黥&KR0314;妄加疑¶
盜廢棄永世仁譽旣章宣司所臨&KR0002;縣與州事有¶
未竟必檄徃治裁中情法守令憚之出將入迎&KR0002;¶
事大吏徴爲國子博士以其平昔自律爲先蚤作¶
晏休誨誘諄諄發䝉䟽疑立懦尅剛各因其才矯¶
拂扵善黨坐羣行齒而序之其極弗率有黜與扑¶
成均作則井然有條即升&KR0101;丞再丞太常¶
世祖賔天成宗繼序圎丘請謚太室升祔凡厥禮¶
<pb:KR4h0081_SBCK_055-2b>¶
文酌古損今皆所訂稽元貞之元拜&KR0101;察御史京¶
師地震上䟽曰君失其道責見於天其咎在内庭¶
竊干外政小人顯厠君子名實混淆刑賞僣差陽¶
爲隂乗致静者動宜兢兢祗畏側身修行反昔所¶
爲以盡弭之之道其說累數十百言反覆深切有¶
司不敢以聞君則曰吾不得於言者遂委印去反¶
&KR0028;其家著書自怡㝷起爲國子司業時巳疾矣顧¶
言其子治喪無用二氏以其年乙未夏六月廿有¶
五日卒年五十四塟府城東南崔丘里爲文一本¶
理義辭㫖暢逹不爲險譎非有禆世教者不言有¶
<pb:KR4h0081_SBCK_055-3a>¶
東菴&KR0011;藁十五卷故江西㢘訪使趙秉政板之行¶
丗矣又有易解洗心管見藏之家亦多乎哉其不¶
年者丗同哀之而文淵猶以不侍經筵職絲綸謀¶
廟堂爲憾嗚呼夫旣師成均官奉常歴臺諫而又¶
有德有言足矣奚必兼彼數者始爲至耶夫人李¶
氏貞順柔嘉姻里範焉後君八年卒子翊去尉東¶
明自致終喪亦足彰君刑家之自今尉元氏兄羽¶
有文行蚤世銘曰¶
孰不曰士于學始志迄用有成千百一二&KR0098;矣滕¶
君敏脩篤行鍾鼓衡門益大其聲勑起布衣于定¶
<pb:KR4h0081_SBCK_055-3b>¶
敦教祁祁縫掖來則來效再主禹城簿領勾稽不¶
枉刑墨仁聞日躋滿秩而招入爲胄&KR0101;由博而丞¶
俊髦是範轉而奉常禮文斯綱或革而因酌損用¶
章遷拜御史爲帝耳目言責塞求龍鱗逆觸一不¶
見入納履而行反&KR0028;立言行後是程方徴司業年¶
過知命&KR0205;啓手足理也莫竟短者巳而其長斯存¶
何以貞之石有誄言¶
　　河南道勸農副使白公墓碣銘　姚燧¶
彦隆始由太原徒行至河内致其父書魯齋先生¶
願游其門未有介也乃因吾友翰林侍讀髙凝得¶
<pb:KR4h0081_SBCK_055-4a>¶
操几杖主凝家二年而歸侍其親而先生亦召北¶
矣㝷由避宅左揆以集賢舘大學士祭酒國學教¶
貴胄乃奏召&KR0199;弟子散居四方者以故王梓自汴¶
韓思永蘇郁自大名耶律有尚自東平孫安與凝¶
燧燉自河内劉季倫吕端善劉安中自秦獨公自¶
太原十二人者皆驛致舘下三年吾儕或病告官¶
去而先生亦浩乎其歸乃奏有尚與公從仕郎國¶
子助教昔者貴胄友也一旦能横經下心事之爲¶
師属非其道聳是曹不可得其馴然北面俄侍¶
裕廟東宫公爲講鄭伯克叚于鄢巳講而出¶
<pb:KR4h0081_SBCK_055-4b>¶
裕廟語人曰是非空言意固有在也以國史院編¶
修從仕郎仍助教擢奉訓大夫&KR0101;察御史發阿合¶
馬賊國諸不法彼顧誣公紏摘非實捕送刑部獄¶
引隣婦有色者教誣公甞竊徃來怒隣婦力明其¶
無有鞠之墮孕而事始白又紏鷹師西亰宣慰使¶
倒刺沙以已憾殺其幕僚凡是皆庸懦縮首危者¶
而峻風節者咸偉之出僉陜西漢中道提刑按察¶
司事燧亦爲其道副故得詳西土所爲其按歴皆¶
分險僻荒寒諸州南而褒鳯金洋北而綏麟葭丹¶
塗經龍門西河絶崖髙可去水百尺止通一&KR0016;必¶
<pb:KR4h0081_SBCK_055-5a>¶
遣導者先之有來&KR0016;使駐之寛所卒至則兩不可¶
班視燒棧猶車衢也如是之地皆周焉制度卒有¶
反者不即覺捕惟罪社長&KR0101;郡與憲司麟州人告¶
隂濟民乗馬疾馳其識仇也問曰所懷何書濟民¶
紿以反書仇上變延安延安移文吾憲公又請徃¶
治之所牽連二百許人繼燭治之再旬是州小僻¶
無&KR0083;至覆&KR0199;案以書適近侍臣括馬其州館鄰墻¶
也聞獄吏呵問終暁得公姓名歎曰丗有克勉其¶
職如斯人者使人勞苦之曰吾見陛下當首聞公¶
竟白濟民無佗特杖其紿仇非宜言者公位憲諸¶
<pb:KR4h0081_SBCK_055-5b>¶
君下㑹王相府伯不花右丞勲臣子開省京兆特¶
異禮公其按臨諸司皆拱聽者改僉河南河北提¶
刑按察司事臺檄檢覈中興鈔庫中興故李夏都¶
&KR0032;隴右河西道憲令竟事始聽東任公又走沙莽¶
徃復近萬里半&KR0010;而歸與其副程思廉發數縣民¶
完堤以捍河水罷當暑賦民牛車轉粟入淇又改¶
僉燕南河北道提刑按察司事趣裝其考巳疾行¶
至衛而卒公與兄楹即藏衛西輝之蘇門周卜村¶
南原而其妣亦疾乃朝夕哀死事生即教授于輝¶
眀年燧召直翰林感其毁瘁骨見衣表弔哭之予¶
<pb:KR4h0081_SBCK_055-6a>¶
其徒數十人拜庭進退朋讓賔敬之道囂囂然先¶
生成法也爲嘆曰嗚呼燧亦先生弟子者何甞有¶
以善及人如是明年燧疾滿告歸鄧而故司農卿¶
侯爵託語彦隆或河南北農副制下必墨縗以出¶
丗議隘薄自便非時燧傭車過衛不可畱不得身¶
見爲書語其然聞方督課有績其妣亦卒附其考¶
墓竟以是謝所事以至元已丑秋八月三日年四¶
十六卒苫廬嗚呼學可以範丗行可以礪俗而巳¶
是哉夫人賈也以燧平昔善公録河南北道勸農¶
副使苟宗道埋辭求銘神道每一讀之一抆淚擲¶
<pb:KR4h0081_SBCK_055-6b>¶
筆數年終不能叙其事去冬以史事又召入翰林¶
過輝夫人祈丗母夫人爲言持幣泣請且使其子¶
覃馬與游其門者庭拜燧還其幣曰吾無荅吾亡¶
友者以是佐刻石湏嗚呼非公仁義行家能使婦¶
人如是切切惟恐没其夫子一善可曰賢巳公諱¶
棟考天禄雖官而不顯居頥樂堂號頥樂先生唐¶
白居易家狀云白姓家太原者楚熊君孫勝白公¶
見殺於楚其子奔秦孫乙丙與裔孫起爲秦將封¶
武安君賜死杜郵始皇思其功封其子仲太原公¶
豈其苗裔耶銘曰¶
<pb:KR4h0081_SBCK_055-7a>¶
聞古五十年不稱夭公是不盈天道未暁學不篤¶
耶得譽先師道不行耶¶
裕廟甞知職不舉耶三憲著效力不本耶耕播之¶
教況冠獬角敢言人難彈射柄臣聽者毛寒猶枚¶
其外未及其内視親于喪觀婦于介靡一匪善靡¶
一可&KR0565;非我友私月旦章章嗚呼白公耳孫猶令¶
其貫古松&KR0010;逺滋勁士不盛位而盛吾賢盛位者¶
衰盛賢日延有方其趺有剡其首碣石阡隅千祀¶
無朽¶
　　河内李氏先德碣銘　姚燧¶
<pb:KR4h0081_SBCK_055-7b>¶
至大庚戍鄃王府長史兼經歴典食司與所部人¶
匠都府官李惟恭持其郷士席雲漢狀其祖潤文¶
玉使懷之利用庫日民調商征之入吏禄公須之¶
出不遺於受不僣於發如他人侵蠧以溢其家負¶
而責償罪没産者皆無之與交人以誠御下以寛¶
禮賢樂善者求表其阡燧曰管庫之官則古委吏¶
亦下士也所可筆者豈專由孫貴耶盖鄃王之考¶
初尚主¶
世祖再尚主　裕宗自稱&KR0051;王克用裔孫爲置守¶
&KR0193;數十户於鴈門禁民樵牧由分地在髙唐即是¶
<pb:KR4h0081_SBCK_055-8a>¶
進爵爲王世居静安黑水之陽爲廟以祠孔子元¶
貞始年表賀聖節獨書漢字庶其尊禮斯文者惟¶
恭今臣其子觀其所事者賢&KR0002;不可辭矧有大此¶
者懷之爲州¶
憲宗大封同姓初國¶
世祖于秦以户寡益封之至元之末以封其孫¶
順宗旣之國未至疾返　成廟賜名懐寜以王¶
今聖時方撫軍于北¶
皇太后儲皇徃居者二年則懷爲三聖龍潜之地¶
傳曰小國之君當大國之卿爲下士是&KR0022;者當宜¶
<pb:KR4h0081_SBCK_055-8b>¶
何哉則君善職管庫者有不必言矣卒以大德乙¶
巳三月十有八日年六十七垂絶猶念惟恭不置¶
曰吾平昔鍾愛是孫今逺宦數千里不及聞吾顧¶
言可憾也哉妣王後二年亦卒二子從鼎從信孫¶
則惟恭其長初由王府&KR0048;中羅忠國使懷聞其好¶
學慤有立志遂與偕北即壻其家進之於王王甚¶
禮之言無不從事必見咨妻卒賜楮緡二千五百¶
爲娶元氏子季惟寅銘曰¶
荀卿子言臂非長升髙而招所見彰斯&KR0002;可用爲¶
君方惟懷爲州河之陽實爲三聖淵龍郷其間下¶
<pb:KR4h0081_SBCK_055-9a>¶
士雖守藏或小大國君卿當其貴可參攀鱗翔況¶
復有孫翼賢王逺塞而近孔子堂仕優學以能自¶
彊何畏潜德無輝光¶
　　故提刑趙公夫人楊君新阡碣銘　姚燧¶
維蔚州蜚&KR0012;趙氏系不可逺本繇今江西湖東道¶
肅政廉訪使秉政而上推得二丗祖崑金帥府評¶
事卒塟其郷二子珪瑨珪將萬夫戍蜚狐後遷刺¶
蠡州畱瑨在鄉守舎天馬南牧度形&KR0020;不支倡縣¶
民以城下之從太師國王徇地至蠡其刺猶城守¶
礮殺王悍將蕭大夫王恚欲阬城公請以身贖母¶
<pb:KR4h0081_SBCK_055-9b>¶
兄死王哀之併全蠡民以戰績每最進冀州元帥¶
虎符復推與其兄廷議多其悌讓改公冀州軍民¶
緫管别錫虎符入覲受知　睿宗承制&KR0101;易州再¶
遷行省中都金平&KR0101;中山府當　憲廟丗¶
丗祖方淵龍收召聞望之臣求治道之冝今者置¶
經略司于河之南宣撫司從宜府于陜之西行部¶
于秦都漕于衛東西二千里道不拾遺而邢則今¶
中書右丞相之祖封國政㢮民散最號弗治求潜¶
藩制官惟歳入其貢賦爲置安撫司後邢易爲順¶
德升州爲府乃以近故太師廣平王從祖脫兀妥¶
<pb:KR4h0081_SBCK_055-10a>¶
與公爲斷事官位安撫上公年盛強俾與開國勲¶
臣苗胄爲友則潜藩期任公者巳不小矣¶
世祖踐極制&KR0101;真定路位緫管上俄遷順天路宣¶
慰使肇置四道提刑按察司以公使燕南河北轉¶
使河北河南累章請老不可年七十九始聽歸卒¶
年八十三以&KR0101;中山有田朱固郷不返塟飛狐即¶
塋是郷堯封原亦昭時崇顯壽考人也夫人既同¶
享有其樂公當不恙亦以官植業順德盡析秉政¶
夫人從養及子貴食其禄以終年八十二不及公¶
才一年何壽考萃是一門哉因惟女子子天父天¶
<pb:KR4h0081_SBCK_055-10b>¶
夫者也父不能必子之貴能之者夫子焉耳而難¶
其全今之儲才將相係望海内者每在乎風紀之¶
官夫人以提刑使之妻而母廉訪使詩曰教誨爾¶
子式&KR0150;似之彼奕葉襲芳不隕丗德夫人之功亦¶
鮮儷哉古&KR0022;君之妻&KR0022;人曰小君禮士喪妾不得¶
匹其夫必曰君妻曰女君後丗封羊祜妻爲萬歳¶
郷君則令甲郡縣君之原可爲今不敢氏夫人而¶
君君之凡其不反塟中山即别塋順德李馬村&KR0002;¶
不同穴記稱合塟非古也因求之吾家嶲州都督¶
文獻公開元宰相考也塟陜之峽石百官咸㑹焉¶
<pb:KR4h0081_SBCK_055-11a>¶
及妣夫人劉卒則塟萬安山萬安嵩髙西趾去峽¶
石二百里耳以唐相之貴月入俸錢三千緍有力¶
不足於至哉則不合祔者亦從古也今秉政斯兆¶
未必始亦由此燧以其於古有徴爲發之夫人生¶
三男二女男秉政秉彛秉&KR0168;女適焦簡周某孫男¶
女九人秉政又曰吾他日亦域是甞聞諸師古人¶
不諱死惟不趨取死之途今之人鼎鼎焉惟死途¶
之趨復苦諱死亦惑哉如師之言則秉政不徇流¶
俗語身後事於其生亦庻幾古逹者也銘曰¶
襄國所直趙南魏北其西太行冀方四塞求田惟¶
<pb:KR4h0081_SBCK_055-11b>¶
良宜莫如襄衍沃平平千里其疆生家其間没即¶
斯瘞奚取日者風水焉&KR0378;孰陪平原如阜而尊左¶
之右之昭婦穆孫天厚其門旣壽旣祉流澤淵淵¶
未艾來只丗生顯人如夫如子¶
　　故金甄官署令魏府君墓碣銘　姚燧¶
燧還呉中過廣&KR0092;日今嘉議大夫行臺御史中丞¶
初請曰吾祖靖肅公顧言以吾曾祖甄官署令即¶
死所藏亂離失其處他日必虚爲丘先塋石載其¶
事無使吾先人魂遊徬徉無所於歸而一善之或¶
遺也子義爲銘隨又遣其少子可亨挐舟廣&KR0092;五¶
<pb:KR4h0081_SBCK_055-12a>¶
千里追之襄陽不及返而及之鄂授其考所輯家¶
塾記曰掇是事銘嗚呼確哉逺而勞焉廼本之曰¶
魏氏繇唐相知古子林刺朔州子孫居桑乾桑乾¶
爲今弘之順聖遼有延恕者生中奉大夫守成中¶
奉生通奉大夫餘慶通奉生兠荅館酒使子貞兠¶
荅實生甄官署令君諱&KR0098;元改德元字信之甄官¶
生進士特賜及第笏特賜生思㢘即記家塾者思¶
㢘生初初生翰林修撰必復可系者是九丗其大¶
于金繇兠荅弟資德大夫參知政事柱國鉅鹿郡¶
開國公子平相世宗致治&KR0173;平祖考中奉通奉再¶
<pb:KR4h0081_SBCK_055-12b>¶
丗官皆以公貴贈兠荅及子隴右令景元甄官與¶
逸其諱一人再丗官皆以公貴&KR0315;君始&KR0101;順聖酒¶
改弘州酒使鄧州榷使抽稅設防有方與冝平不¶
增歛姦無走匿額有贏籌民不苛之入副堂厨庫¶
又爲使改文繡上林兩署令同知易州入令裁縫¶
署改令甄官署以卒年六十三官止廣威將軍夫¶
人髙氏七男笏珫瑜&KR0318;玠璠玉&KR0318;太中大夫行部¶
侍郎玠朝列大夫延安司獄璠翰林修撰今謚靖¶
肅公與特賜皆以眀經進士官珫懷逺大將軍耀¶
州庫使瑜&KR0101;豐利酒皆&KR0315;官玉進士未禄卒二女¶
<pb:KR4h0081_SBCK_055-13a>¶
一歸同知荆州節度使事秦德羙一歸其郷右姓¶
孫氏君究心本富計田疇第舎牛馬雜樹直可爲¶
錢千者五萬&KR0010;入粟爲石者三萬&KR0010;抽五十一爲¶
七子求師取友須令節休旬大集衣冠令枚誦所¶
業覈其進惰巳則鴈序立前侍飲前修聲輝耳目¶
漸涵化淪其心繇是成德逹才多萃其門章宗甚¶
嬖李妃夫人視妃母王姑也數召通籍禁中不可¶
後從秋獵易州君方除道橋諸水復召曰吾思與¶
&KR0002;晜第語乆矣終不能一致今行之所在是而夫¶
子倅是便且時也無終見避之深夫人以君出不¶
<pb:KR4h0081_SBCK_055-13b>¶
敢專行俾子瑜請之亦不可曰是家膏也親將汚¶
人人有爲不善者不畏取戾府縣惟憚君知兵興¶
下令急甚敢有舎奴婢亡命不告者辠及其鄰人¶
猶利其傭輕私役之覺則殺以滅迹或致大獄君¶
時鄉居聞有出入非常者召問得情嚴其錮防書¶
致其主歸之約示薄威以懲其再無殘其生終不¶
語其主以&KR0023;之誰舎所也比卒免家僮乆故者民¶
之作詩與斯丗訣沐浴冠衣揆日而逝君之孝友¶
天得非學其使堂厨以鉅鹿公子叔元未仕曰大¶
臣子故屯其膏澤不見及耶三求推所居官縣官¶
<pb:KR4h0081_SBCK_055-14a>¶
以故事無有不可又恤其無子以靖肅後之靖肅¶
又無子顧言後初則甄官子孫丗丗圖報鉅鹿者¶
何如也其家塾自序曰繇吾季曽鉅鹿輔政兹降¶
修仁潔義可謂曰乆仕之逹者列品而九不過中¶
中天嗇爲報將待夫後之人耶最初之仕外僉提¶
刑司事爲副爲使入爲&KR0101;察御史治書侍御史侍¶
御史御史中丞三十年間風憲之官無不&KR0045;歴司¶
清議者猶太有期曰將不巳是於今嗚呼自序君¶
其知子哉矧必復於靖肅公克丗其官可大可乆¶
與亨學行嶷嶷可述銘曰¶
<pb:KR4h0081_SBCK_055-14b>¶
反覆觀先民吁可哀積充報銜身期後來門令容¶
駟馬堂三槐必貴於天者如取懷惟中奉亦然祥¶
用獄至鉅鹿再傳旣鉤軸官不私其子甄官承承¶
三遜其季叩莫譍又仁厥乏祀修撰繩官以祀比¶
言祀則大以今修撰孫後者再小宗既顛蕃大宗¶
頼藏偶失故所魂依依招之從先墓來如歸膴膴¶
桑乾原終天地碣孰華其文大史燧¶
　翰林修撰致仕董先生墓碣銘　元眀善¶
&KR0045;州緫管王君結余友也馹過其家中山授余崔¶
肋教詠狀曰此結師也&KR0273;公銘俾諸&KR0012;刻之墓神¶
<pb:KR4h0081_SBCK_055-15a>¶
道是不没吾師矣余以義不得辭諸緫管則取其¶
狀讀之曰先生姓董氏諱朴字太初隱居五十年¶
壽八十五以卒甞爲陜西道按察司檢法太史院¶
主事俱去之集賢院臣奏其賢特授翰林修撰承¶
務郎同知制誥兼國史院編修官致仕先生之學¶
蓋眀理爲本篤行爲要最其所至則文雅安恬者¶
也其教人也善因其才而究其噐故千里間化之¶
學者不之字號曰龍岡先生先生朔州人曽大父¶
遷邢著户版大父資禄妣韓父彦成妣李農焉先¶
生頴異過人學於樂舜咨劉道濟遂以儒顯娶張¶
<pb:KR4h0081_SBCK_055-15b>¶
生三子一女先先生卒二十七年長子慶雲次子¶
慶元慶&KR0173;女適張德禄孫男四曰壽寧祖寧叔寧¶
蘭寧孫女二曽孫男三曰長孫昶孫澤孫曽孫女¶
三先生卒之歳爲延祐丙辰月爲辛卯日爲乙亥¶
塟之日爲巳丑其兆在唐山之陽云夫含光藴秀¶
蹈髙遵素惟潔身之士乃能行之惟有道之朝乃¶
能容之跡其臨莅銘之也宜辭曰¶
龍岡之支淵淵以池種蓮于兹面我茅茨池水之¶
清比其風靈蓮花之馨配其德徴猗嗟後生于考¶
于評仰止斯銘千載而鳴¶
<pb:KR4h0081_SBCK_055-16a>¶
　　&KR0101;察御史韓君墓碣銘　張養浩¶
君韓姓諱克昌字勵夫汴之太康人其上丗逺不¶
能系大父贇隱德不耀父椿官至淇水廵檢君甫¶
冠以孝廉辟吏河南陜西二憲司㝷登&KR0122;刑部歴¶
臺&KR0002;省論事据正不橈所至表表有聞後刑部缺¶
主事衆咸属或謂資淺執政曰用人耳遂授君其¶
操履益&KR0192;甞有兄弟五人爲盜或論爲強於法皆¶
死君閱其牘愀然曰弟從兄者也今&KR0002;是不幾族¶
乎乃議最㓜弟減死上之省可其讞闔部嘆服其¶
他指迷趣緩稽&KR0199;蔽新凡所當爲靡遺餘力時長¶
<pb:KR4h0081_SBCK_055-16b>¶
官有媢其顓者君曰上領其槩下任其繁此自通¶
制余何顓然以疾屢在告衆史軫其憊不煩以細¶
惟重辟則正是焉乆之懼事壅職㢮舉浙西廉訪¶
司經歴丁某自代用是改承務郎太常大樂署令¶
甫上拜&KR0101;察御史進儒林郎雖力疾就職未甞辭¶
&KR0501;避難建言如皇子師友非人起居注不舉其職¶
覈徽政成桉言國庠學規省官節財審令愼罰數¶
事皆剴切時務爲慮深逺未幾河東憲司有下劘¶
上者臺臣爲失風憲體奏君即治以訊慨然趣行¶
或以疾止之君曰御史與散貟不同吾心視常人¶
<pb:KR4h0081_SBCK_055-17a>¶
亦異況死生命定頋可以微恙使吾有不職罪耶¶
乃決意徃囬及半途病果劇以延祐元年八月二¶
十九日卒官于威州陘山驛春秋四十又三訃至¶
公卿大夫士無不悼惜娶董氏一子元善從仕郎¶
濟州判官君性端介峻儀宇讀書務措諸實用論¶
議踔厲臨政稜稜有風望外&KR0002;自用而理所折&KR0168;¶
則舎巳從人如弗及故不知者頗以爲狷余爲右¶
司都事時君&KR0122;省以甞共事故知之爲深嗚呼惜¶
其年位不究而止乎此也雖然湛盧豪曹不必陸¶
剸象兕而後知其利肅霜要褭不必路極九有而¶
<pb:KR4h0081_SBCK_055-17b>¶
後知其良古人韞竒櫃異囿於小官而不獲伸者¶
何限遽曰其才巳是可乎哉此余所以噐君之賢¶
而又軫其施不廣且悼夫大勲不及書也然有其¶
具而未盡其用則有非我所能必者庸何傷哉庸¶
何傷哉是爲銘¶
　　吏部貟外郎鄭君墓碣銘　虞集¶
鄭君諱大中字義甫早學於郷校稍長推擇&KR0024;中¶
書户部令史歴詹事&KR0122;史出官登仕&KR0048;納綿緫管¶
府經歴¶
仁宗皇帝在東宫時甞因事得見¶
<pb:KR4h0081_SBCK_055-18a>¶
仁宗偉其人目左右問其姓名是時¶
仁宗愛尚文學常不次擢拔材儁於衆人之中人¶
亦率更名所居業以自傅㑹驟得顯用者甚衆而¶
君略不少自衒鬻才得爲中書&KR0122;掌選調陞吏部¶
主事以廉敏爲丞相噐重而君丁内艱去國服闋¶
除東平路推官終更又除嘉興路推官甫召爲吏¶
部貟外郎官奉政大夫且嚮用出調廣東官於江¶
西歸至京師以疾卒泰定二年七月二十一日也¶
享年五十五公材行過人視當丗顯用者未見其¶
遽相逺數寘省部要地皆不得乆又常以文書爲¶
<pb:KR4h0081_SBCK_055-18b>¶
職業事無專制獨爲推官時東平属縣東阿誣民¶
爲盜者獄具矣理出之壽張童子以杖爲戯誤中¶
人死縣論以殺人之罪君持不可刑部是其議山¶
東大水民多徙死檄君賑給者多全活嘉興浙大¶
郡獄尤夥君決遣之數月廼至無事憲府以其狀¶
薦之其治績可推見者如此娶何氏封眞定縣君¶
三子重承事郎太常禮儀院太祝量野未仕三女¶
皆㓜重爲國子生時與今史官蘇天爵爲同舎而¶
集爲博士故其塟君於眞定之三家原也以天爵¶
所述狀來請銘按君之先丗本契丹貴族石抹氏¶
<pb:KR4h0081_SBCK_055-19a>¶
後改從漢言曰蕭氏者是也有仕金爲謀克謀克¶
者金人之言謂帥百夫則冠以謀克爲官名云貞¶
祐南遷以其兵戍洛正大庚寅國朝兵至戰死其¶
配&KR0045;氏亦以兵死而其子顯七&KR0010;矣爲千戸鄭公¶
所得鄭異其資不兄以歸與妻霍夫人鞠育之千¶
户公竟無子而殁遂以爲子因姓鄭氏而母事霍¶
夫人終身有恩禮是爲君之考以君貴贈奉政大¶
夫樞宻院判官驍&KR0016;尉眞定縣子妣尹氏贈眞定¶
縣君而君又有兄大章中順大夫濟南萊蕪鐡冶¶
提舉與君齊名而皆不究其用具書之俾後丗知¶
<pb:KR4h0081_SBCK_055-19b>¶
鄭氏有以石抹氏改者自眞定諱顯者始其銘曰¶
氏族之興氣禪體承似續祠烝匪信&KR0154;徴維鄭有¶
良吏維遼是自銜德懷誼不敢叙其紀爰著因始¶
俾永詒孫子¶
　　國子助教李先生墓碣銘　虞集¶
東明李先生爲國子助教時集後至與先生爲同¶
官先生所居齋諸生多年長豪俊之士先生朝夕¶
授之經&KR0548;欵有程方重純篤授業者知以質行爲¶
貴集少先生十餘歳甞觀其不可及以自勵方是¶
時故平章政事髙公昉故翰林學士元公明善皆¶
<pb:KR4h0081_SBCK_055-20a>¶
先生郷里雅敬先生而髙氏又與先生家連婣二¶
公赫然用事于朝先生歳時徃來之外未甞有所¶
私謁處士張子素好立竒行自表樹匏冠布衣刾¶
口言天下事常傲視一坐人亦少先生數歳先生¶
以郷里待之甚勤至子素益加敬愛甞從駕上都¶
分教諸生之在宿衛者比還中道驛吏告乏馬以¶
牛車進先生食巳攝衣升車無一言驛吏更相誚¶
以爲不當靳長者而從者亦愧服先生居成均五¶
六年有傳其子好文所著古文數十篇至京師故¶
御史中丞張公養浩與元公皆以文學自任一見¶
<pb:KR4h0081_SBCK_055-20b>¶
驚異即列薦之于朝先生&KR0099;然曰斯文之事屬諸¶
吾兒可也至治末集自江南召還則先生巳去丗¶
而好文登進士第歴史舘奉常復得爲同朝集見¶
其深靖有學未甞不歎先生之有子焉好文來言¶
於集曰昔先君子之在朝也招撫府君之墓得姚¶
文公爲之銘鄆城府君之墓得閻文康公爲之銘¶
先君子殁而諸老盡矣同居成均者惟子在焉敢¶
請銘集誠不敢附二公之後而與先生父子厚善¶
其敢辭按李氏丗居單州諱訪金義軍提控生子¶
聚金亡徙大名之東眀大帥阿术魯版授軍民招¶
<pb:KR4h0081_SBCK_055-21a>¶
撫使生庭玉鄆城令先生其第三子也諱鳯字翔¶
卿㓜嗜學休沐不廢從郷先生孫曼慶學詩乆之¶
曼慶謂先生曰詩吾無以加子矣其爲義理之學¶
乎先生乃屏絶金末律賦&KR0199;習而究伊洛之遺書¶
寒暑不懈甞䰞鬻未孰而臨卷有得不知釡之焦¶
也初從太史氏測景陽城畱居嵩潁間讀書三年¶
而後歸爲郡學録鄆城病還東明逺近學者從之¶
常以百數稍遷廣平學正大德丙午始除國子助¶
教在官兩考餘有司以常格除臨胊主簿到官未¶
乆即去之延祐丁巳八月己酉終於家年六十有¶
<pb:KR4h0081_SBCK_055-21b>¶
四以好文貴贈從仕郎郊祀署丞加贈奉議大夫¶
太常禮儀院判官驍&KR0016;尉追封東明縣子夫人王¶
氏故太醫使康懿公安禮之從子也通經史善相¶
其夫教其子以有成初封冝人加封東明縣太君¶
就養京師安貧而篤於禮至順二年十月甲子卒¶
年七十有七子一人好文也女適王思柔孫三人¶
洙浚潞女孫二人皆㓜好文奉母喪還東明將以¶
三年三月丁酉合塟先生夫人于黄頭里之先塋¶
先生雅好巖壑而所居逺於山得竒石積諸齋前¶
以爲山日對之吟諷先生著書甚多而不甚存藁¶
<pb:KR4h0081_SBCK_055-22a>¶
所存者有詩數百篇曰西林集西林者先生所居¶
也銘曰¶
先生之容鬰乎山岳之蒼蒼先生之懷浩乎河海¶
之泱泱用丗不多歛而歸藏子以文興于先有光¶
我表西林來者不忘¶
　　征行百户劉君墓碣銘　馬祖常¶
趙郡蘇天爵述其外大父劉君行實乞銘於馬祖¶
常曰先妣武功郡君昔安樂時念其父不忘懼其¶
善不傳而名遂泯泯也甞以語天爵迨先妣棄丗¶
外大父終不得銘天爵&KR0041;慈母之教誨粗有樹立¶
<pb:KR4h0081_SBCK_055-22b>¶
於時圗所以繼親之志者天爵其可不勉祖常曰¶
孰無親乎孝於親之身者尚矣矧又能思廣其親¶
之志乎乃爲之序而銘之序曰劉君諱成字立甫¶
貌魁岸竒偉讀書渉大義不事章句&KR0010;壬子國家¶
初籍民田襄鄧間君與其兄俱在行中兄弟勤穡¶
事每代兄作勞田官稱之乆之從伐襄陽先登授¶
百夫長甞率數十&KR0016;略武當宋邏兵四合屢突圍¶
出皆不勝或欲降君殺馬爲食居數日不降宋人¶
疑其有誘各引去衆服其勇丞相伯顔將大軍渡¶
鄂州江命别將阿里海涯率萬户張興祖軍分狥¶
<pb:KR4h0081_SBCK_055-23a>¶
湖廣地君復與其兄從破羅飛文才喻周隆黄必¶
逹張虎諸軍薄靜江兄中瘴毒死君扶其柩而北¶
塟既襄事輙屏迹田野課僮種樹畜牧耕桑衣食¶
以自給於湖南遇兵俘一儒生黎姓用金購之曰¶
此儒生不善力役歸我我將俾爲弟子師果同歸¶
教諸子於鄉餘所全活者衆此儒生其一也享年¶
八十有四以延祐三年正月十又二日卒葬眞定¶
平樂原先考萬户府君之兆考諱義起行伍元帥史¶
天倪辟署權黒軍萬户㑹副將武仙殺元帥叛即¶
從元帥弟丞相夭澤擊走仙轉戰兩河平金有功¶
<pb:KR4h0081_SBCK_055-23b>¶
妣夫人孟氏夫人董氏前君廿六年卒子二人曰¶
㝢曰海孫二人曰允中曰弘中女一人故中憲大¶
夫嶺北行中書省左右司郎中蘇志道之夫人追¶
封武功郡君今奎章閣授經郎天爵之母也女孫¶
四人一適奉訓大夫萬盈倉使李恕一適張林一¶
適侯誾其一㓜也丗本歴城人金季山東河朔兵¶
興賊雜蹂菹醢其民獨眞定城完君之考因占籍¶
焉而今爲眞定人者自其考始郎中蘇志道年少¶
曰君識其爲令噐以女歸之後其甥天爵又以文¶
學進有官于朝孝而能成母之志俾其外氏之官¶
<pb:KR4h0081_SBCK_055-24a>¶
閥丗次刻於金石者竟頼其力焉銘也無愧銘曰¶
振振劉姓考室眞定挺身兠鍪而官弗崇雖則弗¶
崇勇也匪躬斬馬啖卒出金購士其謀則懿其惠¶
則侈其迪其啓以多孫子女實命婦副笄封君出¶
甥維彦日肆於文克表外氏纉兹勞功刻詩墓門¶
維以亢宗¶
　　&KR0101;黄池稅務王君墓碣銘　馬祖常¶
玉君元父既殁之十一年其子國史院編修官沂¶
茹哀請於馬祖常曰子與予同登進士第又同官¶
于朝先人生丗以迄于卒其行誼無愧而終齟齬¶
<pb:KR4h0081_SBCK_055-24b>¶
以不合於時者子能知之其宜掲以傳後者子宜¶
爲文沂之述諸狀者子宜加詳焉按王氏出&KR0078;姓¶
周畢公髙裔孫萬事&KR0051;更十丗得列爲諸侯滅於¶
秦子孫徙雲中地今之弘州六丗祖遼户部侍郎¶
山甫始著於家諜子三人曰元節宻州觀察判官¶
生詡金左司貟外郎以文學稱蓋丗閥逺矣曾祖¶
諱銳金尚書户部貟外郎祖諱國綱金&KR0101;察御史¶
使河中詰緫帥完顔仲德戰敗死節考諱振艱&KR0028;¶
轉徙占籍眞定力學底行起家至江南淛西道提¶
刑按察司經歴配丁氏有子三人長諱宗禮季諱¶
<pb:KR4h0081_SBCK_055-25a>¶
宗義皆早丗仲即君諱某㓜自知問學侍經歴君¶
居浚都爲士子經師尤長於詳謌試浚都文學&KR0122;¶
辟江東道宣慰司令史㑹使專恣他吏恐䛕弗敢¶
仰視君每以義持之属歳澇饑群無頼起績溪盜¶
&KR1025;相蔓民不輯寧宣慰司遣君覆視還請蠲徭發¶
&KR0338;以賙甿隷盜遂息進將仕郎宣城縣簿縣比歳¶
供玉面貍四十畢罘不獲則轉購他邑糜貲毒民¶
君至請悉罷貢姦民有詭逃田賦者歳取償里胥¶
吏循格不究君一正其籍乃建孔子廟築壇崇社¶
春秋飭其牲噐以與邑人行事川有梁田有溝道¶
<pb:KR4h0081_SBCK_055-25b>¶
有寓望吏徒有畏而弗肆民知有政而趨功&KR0101;司¶
郡守爭爲皷譽江淛行省属録寧國太平二郡囚¶
又属覈考江隂錢&KR0150;他州縣訟累歳不決者多以¶
属君所試悉有能聲江隂盜有枉爲脅訹者吏黨¶
按之旣誣服巳君反覆得其情爲具獄白行省事¶
上中書移刑部刑部&KR0098;君議遭脅訹者得免死南¶
&KR0092;縣僧以貲雄持縣短長堰溪水溉私田霖潦水¶
溢則漂没崩蕩邑人訴於縣吏懼莫能施行君詣¶
視毀之老㓜至撫手拜慰且曰君出一鄉於魚&KR0521;¶
矣未幾擢江浙行中書省&KR0122;曹無畱事適淛西廉¶
<pb:KR4h0081_SBCK_055-26a>¶
問官與君素同里少持氣不相下頗嫉君君又不¶
自詘以希合乃風㫖豪梗羅織君以是坐誣免不¶
辨起除瑞州平準庫使不就改仁和鹽&KR0163;司丞又¶
不就家居數歳又改除平江行用庫使州縣趣曰¶
君所與游盡一時知名大夫士咸燭君&KR0072;而君終¶
不自訟就使終不赴孰與君直乎忍是一徃而無¶
變君素守以流於物將推歴君之迹當不誣矣寧¶
無爲君采於有司也君不&KR0023;巳就官乆之自免歸¶
階前資遷承事郎&KR0101;黄池務稅以至治三年五月¶
十三日終于家享年六十有七以某年月日塟於¶
<pb:KR4h0081_SBCK_055-26b>¶
某州某里之原娶把氏頴州判官時之女男三人¶
澄沂洙女一人適浙東廉訪使侍其同朝之子通¶
孫男二遷善崇善孫女二人皆㓜君甫冠即自立¶
勤苦爲文章履其身以莊儉亦未甞過爲崖機其¶
官業行巳之略一皆自信不妄計進取少頋時人¶
之所爲而亦以此稱之然亦以此嫉之至大間甞¶
爲書言任人别邪正養民重守令法不可輕更令¶
不可輕出期少施於朝廷而書不果上執政聞君¶
名私使人致款欲官之錢&KR0101;君知不足與共事卒¶
謝去後果敗而君益畜其學以老不克用鉅公聞¶
<pb:KR4h0081_SBCK_055-27a>¶
人累薦君才冝理劇文學宜舘職皆不報屏居錢¶
唐詩書尊爼詠謌息偃泊然無豪髪丗俗慮撫育¶
諸&KR0012;子妷誠愛天至而急人之窮&KR0324;人之善汲汲¶
焉猶&KR0018;&KR0043;諾而抱隱痛皆他人所難而君爲之不¶
知爲有德尤人之所難也其所著有政要書十二¶
篇陶詩注三卷詩一卷嗚呼天興之變國土厖裂¶
焚剽翦薙不百年而金之名家善士之子孫遺子¶
不數户矣初御史君以直節死人惜其未能大用¶
於時夫固知經歴君之起王氏也經歴君位不配¶
其德以殁干今凡幾年而承事君又斥不用君子¶
<pb:KR4h0081_SBCK_055-27b>¶
悼曰不幸然孰知後丗之將昌且乆歟今沂以進¶
士入官有古學方嚮於用而克濟其美於未艾豈¶
其碩大光顯又將在兹歟是宜爲銘銘所以使後¶
丗爲善者不怠也銘曰¶
冕弗媟也玉有玦也一擯不用有子晳也彪炳而¶
文立其嵲也載善於銘行安轍也¶
　　處士甄君墓碣銘　宋本¶
應奉翰林文字眞定蘇天爵伯脩父持所著處士¶
甄君行狀求銘其墓曰君郷之先達諱昌祖字茂¶
先師侍其先生軸交秋磵王公惲俾天爵狀以謁¶
<pb:KR4h0081_SBCK_055-28a>¶
銘子者其子恒志也銘曰¶
舜胄氏甄代遐邈君丗有繋逺益略茂先昌祖字¶
諱錯無極徙恒遂地著曽祖公亮德潜爍祖讓事¶
金刺嵩洛考用致位民部幕妣劉繼王淑相&KR0002;君¶
讀六經得大約母王滫瀡老致樂築亭訪山在&KR0018;¶
郭木石與居隱操襮師軸友惲敬不謔言倍行過¶
期救藥經史傳集浩以博重屋丌&KR0125;示尊閣修名¶
皭然日孔炤蜀憲聘&KR0122;以養却戊申月正體魄落¶
歳六十二瘞諸佫儷代之王賢以嬳胤恒&KR0024;吏&KR0051;¶
臬擢女章孌&KR0006;死未妁子子克敏齒踰弱王侯不¶
<pb:KR4h0081_SBCK_055-28b>¶
事斯道卓幹母之蠱子職恪懿君學易恊準矱顧¶
親小禄辭不諾惟古逸遺名不鑠頼士載辭傳磊¶
硌抑本兹銘不巳作誰之言者蘇天爵¶
國朝文&KR0011;卷第五十五¶
