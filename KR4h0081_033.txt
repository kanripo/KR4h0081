# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:19.649626
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 33
#+PROPERTY: FILE SB04n0204-033國朝文類-卷第三十三.
<pb:KR4h0081_SBCK_033-1a>¶
國朝文𩔖卷第三十三¶
　序¶
　　莊周夢蝶圗序　劉因¶
周寓言夢爲胡蝶予不知何所謂也&KR0003;者以爲齊¶
物意者以蝶也周也皆幻也幻則無適而不可也¶
無適而不可者乃其所以爲齊也謂之齊謂之無¶
適而不可固也然周烏足以知之周之學縱横之¶
變也蓋失志於當時而欲求全於亂丗然其材髙¶
意廣有不能自巳者是以見夫天地如是之大也¶
古今如是之逺也聖賢之功業如是之廣且盛也¶
<pb:KR4h0081_SBCK_033-1b>¶
而巳以渺焉之身横於紛紛萬物間無幾時也復¶
以是非可否繩於外得喪壽夭困於内而不知義¶
命以處之思以詫夫家人時俗而爲朝夕苟安之¶
計而不可得姑渾淪空洞舉事物而納之幻或庶¶
幾焉得以猖狂恣肆於其間以妄自表於天地萬¶
物之外也以是觀之雖所謂幻者亦未必眞見其¶
爲幻也幻且不知又惡知夫吾之所謂齊也又惡¶
知夫吾之所謂無適而不可也有道以爲之主焉¶
故大行而不加窮居而不損隨時變易遇物賦形¶
安徃而不齊安徃而不可也此吾之所謂齊與可¶
<pb:KR4h0081_SBCK_033-2a>¶
者必循序窮理而後可以言之周則不然一舉而¶
納事物于幻而謂窈冥恍愡中自有所謂道者存¶
焉噫鹵莽厭煩者孰不樂其易而爲之得罪於名¶
教失志於當時者孰不利其&KR0003;而趍之在正始熈¶
寧之徒固不足道而失之所謂大儒一遇困折而¶
姑藉其&KR0003;以自遣者亦時有之要之皆不知義命¶
而巳矣雖然周巳矣其遺&KR0003;亦其夢中之一栩栩¶
也吾從而辯之宜無與於周矣然以周觀之則不¶
&KR0002;休之以天均故即其圗而戯之曰圗汝者𦘕辯¶
汝者書書與𦘕無知也圗汝者之心及吾之辯汝¶
<pb:KR4h0081_SBCK_033-2b>¶
之心未發無有也旣發亦無有也以其無所知無¶
所有者而觀之安有彼是旣無彼是安有是非周¶
而有知則必曰吾惡乎知之使讀者作色於前發¶
𥬇於後乃所以齊之也圗者臯落楊内翰而序圗¶
者劉因繼序而題詠者京師之才大夫也¶
　　續後漢書序　郝經¶
漢建安末曹氏廢漢自立稱魏孫氏據江左僣號¶
稱吳昭烈以宗子繼漢即位于蜀討賊恢復卒莫¶
能一而入于晉晉平陽侯相陳壽故漢吏也漢亡¶
仕晉作三國志以曹氏繼漢而不與昭烈稱之曰¶
<pb:KR4h0081_SBCK_033-3a>¶
蜀鄙爲偏霸僣僞於是統體不正大義不明紊其¶
綱維故稱號論議皆失其正哀帝時滎陽太守習¶
鑿齒著漢晉春秋謂三國蜀以宗室爲正魏雖受¶
漢禪晉尚爲篡蜀平而漢始亡上䟽請越魏繼漢¶
以正統體不用宋元嘉中文帝詔中書侍郎裴松¶
之采三國異同凡數十家以註壽書&KR0024;其闕漏辨¶
其舛錯績力雖勤而亦不能更正統體歷南北隋¶
唐五季七百有餘歳列諸三史之後不復議爲也¶
宋丞相司馬光作通鑑始更蜀曰漢仍以魏紀事¶
而昭烈爲僣魏至晦庵先生朱熹爲通鑑作綱目¶
<pb:KR4h0081_SBCK_033-3b>¶
黜魏而以昭烈章武之元繼漢統體始正矣然而¶
本史正文猶用壽書經甞聞縉紳先生餘論謂壽¶
書必當改作竊有志焉中統元年詔經持節使宋¶
告登寳位通好弭兵宋人館留儀眞不令進退乃¶
破藁發凡起漢終晉以更壽書作表紀傳録諸序¶
議賛十二年夏五月借書於两淮制使印應雷得¶
二漢三國晉書遂作正史以裴註之異同通鑑之¶
去取綱目之義例參校刋定歸于詳實以昭烈纂¶
承漢統魏呉爲僣僞十三年冬十月書成年表一¶
卷帝紀二卷列傳七十九卷録八卷共九十卷號¶
<pb:KR4h0081_SBCK_033-4a>¶
曰續後漢書奮昭烈之幽光掲孔明之盛心祛操¶
丕之&KR0017;蜮破懿昭之城府明道術闢異端辨姦邪¶
表風節甄義烈核正僞曲折隱奥𫝊之義理徴之¶
典則而原於道德推本六經之&KR0004;苴&KR0024;三史之後¶
千載之蔽一旦廓然矣古之爲書大抵聖賢道否¶
發憤而作屈平離騷馬遷史記皆是也然皆曀昧¶
一時流光百丗故韓愈謂以彼校此孰得孰失今¶
拘幽之極而集是書蓋亦古人之志也¶
　　胡氏律論序　熊朋來¶
上古造律其次聽律其後筭律虞書周禮有聽律¶
<pb:KR4h0081_SBCK_033-4b>¶
之官無筭律之法典同所謂數度爲樂器言之至¶
於律同合聲陽左旋而隂右轉觀其次序不以筭¶
法論矣六觚一握自秦柱下史得此書以行于漢¶
至今惟班馬猶可徴其餘言上下生異同甄漢中¶
以禮運旋宮著在筭術因除如法而不免承後漢¶
志之誤後志誤於京氏準法禮記䟽亦與吕春秋¶
淮南子同一&KR0003;是上下生且不定何以筭律哉律¶
吕各自爲法則乾坤六體之序定矣同位娶妻隔¶
八生子之象著矣倍因四因一損一益之筭均矣¶
若曰自子至午上生者七自未至亥下生者五旣¶
<pb:KR4h0081_SBCK_033-5a>¶
非子午中分使丑午連并上生而三吕用倍之意¶
荒矣後志十二律之實&KR0462;以凖法而筭家輙因仍¶
用之以蕤賔夷則無射四因三除爲大吕夾鍾中¶
吕之筭非律生吕筭例矣甄氏能辨其終於南事¶
之非而不自知襲用後志之誤也或謂大吕爲六¶
吕之首從後志則大吕得筭爲多是不然陽得當¶
位隂得對衝律生吕自林鍾始非先林鍾也乃所¶
以先大吕也十二宫終於中吕非中吕之窮也當¶
應鍾之次也是故天統以黃鍾人統以太簇地統¶
宜以大吕而以林鍾抗林鍾於大吕之位所以妃¶
<pb:KR4h0081_SBCK_033-5b>¶
黃鍾而母太簇則大吕夾鍾中吕在未酉亥之次¶
皆從下生之筭入用則加倍有律之半所以必有¶
吕之倍也知此則上下生之誤不足辨用倍者其¶
本法不用倍者筭家取疾約法其實一也&KR0002;四清¶
二變昔者固亦疑之李照范景仁不能争况陳暘¶
以下託之空言乎樂器惟瑟有十二清而四清在¶
其中不能通行於他器也吾觀中吕黃鍾之交知¶
聲音有出於度數之外者無射之商夷則之角夾¶
鍾之羽中吕之徴&KR0002;彈絲吹竹擊拊金石聲音至¶
此流轉自&KR0002;也筭家以中吕求黃鍾殫其術而不¶
<pb:KR4h0081_SBCK_033-6a>¶
能合乎十七萬七千一百四十七之筭有以倍數¶
四因之者則三分之不盡二筭而𧇊數已多有以¶
正數四因之者則亦有一筭不行而𧇊數且過半¶
矣三分不行之筭旣未有以處之紀其餘分終有¶
不盡之處持未定之筭而謂之黃鍾變律又推以¶
爲林鍾大簇南吕之變甚者託名執始不自信其¶
爲黃鍾從使人得以窺筭術之涯涘而黃鍾流行¶
諸律本無間斷也筭法之起殆因律琯有長短此¶
筭家因律以命術非律命於筭也猶之方田焉田¶
生五穀豈知我爲圭箕弧環律和五聲豈知我爲¶
<pb:KR4h0081_SBCK_033-6b>¶
正變倍半皆筭家命之爾故曰古之爲鍾律者以¶
耳齊其聲後人不能始假數以正其度雅樂之不¶
可興聲音之學不傳也古者自小學巳教之六樂¶
九數今耄且罔知豈惟筭律哉&KR0002;字音之學於儒¶
者事最近而喉唇二音宮羽異&KR0003;羽有喻母而或¶
以從角音徴有知母而或以從商音矧曰其有能¶
恊于皇極之律吕哉豫章胡先生夙擢儒科隱居¶
彭蠡之濵四十年矣使其得爲禮樂之官未必無¶
&KR0024;於制作而今老矣先生不求知於丗丗亦莫之¶
知也朋來杜門弦瑟是日以蕤賔之角歌考槃有¶
<pb:KR4h0081_SBCK_033-7a>¶
儒服來聽問其姓名曰桂山問從何來曰從胡先¶
生來於是䄂出方𠕋曰先生知子惟子其序之昔¶
西山蔡氏固疑吕春秋淮南子非本法本法則三¶
呂用倍矣此書謂黍命於律律不命於黍吾於筭¶
法亦云又謂空圍九分乃筭家内周非空中容九¶
方分律有半吕有倍使用半用倍用變各有倫理¶
凡以羽翼蔡氏之書非求異也當與本原辨證並¶
傳丗無所事雅樂則巳儻有志於制作將於是乎¶
證焉先生深於卦象聲韻非止筭律也姑以是傳¶
丗亦賢於漢中太守矣¶
<pb:KR4h0081_SBCK_033-7b>¶
　　鍾鼎篆韻序　熊朋來¶
鍾鼎篆韻自琱戈鉤帶及凡碑刻古篆皆在焉稱¶
鍾鼎貴彞器也考工記金有六齊一曰鍾鼎之齊¶
此鍾鼎之稱所從始魯鑄林鍾臧武仲論所以作¶
彞器杜氏專言鍾鼎故祀器之欵通曰彝頫爲鍾¶
印爲鼎乃彞器之大者器必有文以傳逺&KR0002;鼎盤¶
量銘於經可見已自倉頡象形推𩔖由是形聲相¶
推而文字生焉周公之時未改籕已有六書之教¶
孔子之時已改籕尚存科斗之書秦法貴其國字¶
孔氏及秦博士各藏之屋壁濟南口授猶可尋聲¶
<pb:KR4h0081_SBCK_033-8a>¶
得字安國爲𨽻古定科斗書遂絶矣觀漢所得齊¶
器周鼎栢寢之刻栒邑之銘皆有能按其欵識者¶
壁書半已誦傳旣曰定其可知又曰時人無能知¶
果不可知則𨽻書何慿直廢古從俗爾後日漢求¶
古文遂不復可得削刓簡朽乃不如近代紙墨之¶
傳易於流布唐&KR0004;盛臨摹始有以楮搨碑碣爲墨¶
本者東廵之石偃師之槃岐陽之鼓延陵季子之¶
墓篆石泐而墨傳然猶未有能摹鍾鼎之欵者皇¶
祐始命太常摹歷代器欵爲圖三館之士不能盡¶
識於是歐劉李吕&KR0690;録漸廣宣和以後爲書遂多¶
<pb:KR4h0081_SBCK_033-8b>¶
博古圗之外有晏慧開蔡天啓趙明誠榮咨道董¶
彦逺以至黃伯思翟耆年薛尚功諸家相繼論述¶
彞鼎古器亦多出政宣之間物常聚於所好也&KR0004;¶
夏氏倣二徐韻例以唐韻繫古篆于時器欵未備¶
其間鍾鼎字文缺略頗汎取俗書以備竒字亦未¶
以鍾鼎名也政和中王楚作鍾鼎篆韻矣薛氏承¶
龍眠之舊圗其帖始於琱戈因王楚之成書其韻¶
謂之重廣乙&KR0407;癸亥一再脫藁宜無遺字而帖之¶
所載韻或缺焉商鍾有釋文韻則曰無音釋石鼓¶
巳載帖韻則無取鼓自韋韓過於稱許&KR0244;滋群疑¶
<pb:KR4h0081_SBCK_033-9a>¶
翟氏評周宣遺蹟亟稱&KR0123;日碑而疑鼓刻於維字¶
疑其不𩔖古欵於以可疑其意不逮筆於柳帛君¶
庶等字疑其促長引短以取稱夾漈疑秦篆茌平¶
馬氏疑宇文周所爲然此以論篆非論韻也今爲¶
篆韻復安問此固以多文爲富爾舊刻夏薛諸韻¶
臨移失眞昔人所以嘆煙墨而悲紙竹也臨江楊¶
信父參訂舊字博採金石竒古之蹟益以奉符党¶
氏韻&KR0024;夏薛所未收徴余爲序其篆則夏商周秦¶
之篆而韻則唐韻也姑以是記字爾鈿金戈帶之¶
文一時也夾鍾昭鈴之刻又一時也由古篆下迄¶
<pb:KR4h0081_SBCK_033-9b>¶
斯冰有不可比而同之者亦有籕古錯落散在召¶
陵公乗之書或古文閱丗而後出或後人倣古而¶
近似審而用之存乎其人矣或曰鍾鼎韻之作以¶
備篆刻字文爾刻符摹印亦書學之一家馬援不¶
守章句而好論篆文當其拜伏波將軍也上書言¶
臣所假伏波將軍印文伏字大外嚮又言成臯令¶
印臯字從白下羊丞印四下羊尉印白下入入下¶
芉即一縣長吏印文不同非所以爲信事下大司¶
空正郡國印章今按伏旁從犬能無外嚮之筆臯¶
非從羊是乃諧聲之字記東觀者未有一言以辯¶
<pb:KR4h0081_SBCK_033-10a>¶
之印文職在司空掌以少府猶或譌異况於香奩¶
家記銅龜私印髙平刻鵲瑞之章元暉奉虎兒之¶
字私志姓字者蓋不可勝紀&KR0002;嘯堂所録其來乆¶
矣歐陽公平生惟一字記名後儒求多焉人之好¶
古者鮮矣於記姓名則或好古篆抑好而不能察¶
不如其不知好者也自玉篇起&KR0003;文棄俗書易籕¶
學廢豈惟字書哉音釋行丗而詩書易不復存古¶
音韻略試士而字音不復通古韻古學雖不止字¶
書辟如剖竹由末而至本是或一道也甞歎漢法¶
試吏人誦史籕之書童習倉頡之教字學猶近古¶
<pb:KR4h0081_SBCK_033-10b>¶
也漢求能讀古字者必徴齊人以所聞伏生可以¶
考論傳稱山東大師能言尚書齊語相授也孝宣¶
命張敞受齊學遂能讀鼎刻以致通顯京兆餘暇¶
遑及古書無以大其師傳杜鄴從敞子&KR0123;得緒餘¶
亦以小學名家至於張敞受學所徴之師史乃逸¶
其姓名謾曰齊人而已毎閱漢史未甞不爲斯人¶
歎今信父有力於篆韻盍書其名氏無&KR0002;齊人然¶
信父名銁以字行¶
　　授時曆轉神注式序　楊桓¶
近古曆法必注人事動作吉㐫之&KR0003;其式圗太歳¶
<pb:KR4h0081_SBCK_033-11a>¶
統吉㐫之神於帙端令人知一歳之向背也又注¶
節氣日𨇠及天道所向天德月厭月殺月德月合¶
月空月之六候三白圗於逐月之下又令人知一¶
月之向背也又注干支於十日下注五行納音於¶
干支下注月建十二於納音下注二十八宿於月¶
建下合是數者通取轉神之名以爲吉㐫之由轉¶
神者言其神隨時輪轉而無定位也曰是日遇某¶
神作某事吉作某事㐫又注天恩天赦母倉天德¶
嫁娶修宅等一切吉㐫宜忌雜法於其下事之洪¶
纎一舉足一動手皆知所以擇地擇時而行之也¶
<pb:KR4h0081_SBCK_033-11b>¶
然經渉丗代不免有去取失當之弊有司狃於習¶
常無所改正亦巳乆矣¶
聖上以聦明神筭統一六合萬機之暇因知大明¶
曆之度有積乆之差乃更立太史院命道德藝明¶
之臣剏置表儀測驗推歩迎天道揆日景察徃知¶
來研精極微新其曆而敕賜名曰授時其以鳥火¶
虚昴爲日中宵中日永日短之驗以正四時之遺¶
制蓋不敢失於古然曆注之義謂吉㐫應於人皆¶
由所動年月日方之善惡不無乖於作善降祥作¶
不善降殃之理雖然至教所寓無徃不存原夫曆¶
<pb:KR4h0081_SBCK_033-12a>¶
注之&KR0004;亦所以教天下之敬慎也天下之事敬慎¶
則致成而吉否則致敗而㐫曆注之義微矣哉特¶
患夫用知者知其流而不能推其源也誠能推其¶
源其於作善降祥作不善降殃之理渾然爲一體¶
矣復何乖之有今依舊式爲之損益立辭太重者¶
輕之闕脫者&KR0024;之&KR0283;餘者損之位置失當者移之¶
事渉鄙俚者刪之旣成定爲轉神一卷上中下注¶
式一十二卷上以備御用中以備青宫之用下以¶
授庶官及億兆之民也嗚呼自古聖人之受天命¶
其於天之所以仁萬物者無不致其極也授時曆¶
<pb:KR4h0081_SBCK_033-12b>¶
存近古轉神之注於日下使人趨吉而逺㐫亦所¶
以資聖主仁億兆之大端歟¶
　　送進士梁彦中序　姚登孫¶
皇慶二年冬制詔天下以明年八月賔興士東平¶
梁宜彦中繇國子伴讀教授開平路至是以選㑹¶
試禮部奏其名延祐二年三月賜進士及第擢同¶
知邳州事即日至官匄一言艶其行登孫欽惟¶
聖天子奮然舉百年之墜典將盡得天下儒者使¶
服其官進耀文雅裁抑刀筆命元臣大僚稱制延¶
問子大夫論定以及此也甚盛甚休然思昔之爲¶
<pb:KR4h0081_SBCK_033-13a>¶
儒者日夜呻畢簡諒冀有司萬一採録數路並進¶
得一命稱校官亦軒軒有光華矣天下之人且缺¶
然曰使斯人得如古射䇿決科即晁董公孫當有¶
其人廼今出是塗瀝一日長即秉象板卷兎𠕋紆¶
朱芾禠白衣其爲光華視昔何如也凡朝廷爲是¶
崇飾美觀委大賜於不報而巳然則其爲責望又¶
何如也豈獨朝廷之意然哉將天下寔望苟其効¶
官臨事廉公以威貞固以幹平居吏民有所憚緩¶
急國家有所仗是則吾道之光非其一身之榮也¶
&KR0002;夫昭昭於白日而昏莫或不保斤斤於小明而¶
<pb:KR4h0081_SBCK_033-13b>¶
大察或不及動引古人牽制文義投之紛錯芒不¶
知所爲守彼且圜視而起嘖曰文稚士固如是曏¶
使習刀筆者爲是當不至是而丗議紛紜有可惑¶
焉者矣前之日人以我爲儒也曰必幾其用後之¶
曰人以我爲吏也曰必計其效效不效顧利害止¶
其一身已乎夫當儒者彚進亨奮之一&KR0004;而叢天¶
下之望&KR0002;是然則固於吾道大賀也而有吾道之¶
責者容得無慮邪彦中氣厚而質温才&KR0073;而學周¶
其在成均士胥器之計其有一州不足爲吾知其¶
能廉以威且幹焉者方今¶
<pb:KR4h0081_SBCK_033-14a>¶
聖天子右文之盛恩元臣大僚柬㧞之至意其必¶
去此而無所&KR0018;且有以豁斯慮以爲吾道光也古¶
之君子愛其人則閔閔然望其成凡今繇科目奮¶
他日公卿將相率是焉取丗固於彦中有望某摶¶
士也與彦中有同舎之義故無愛其一言¶
　　送喻秀才序　何中¶
客有授中二賦及詩者讀之體裁髙雅音節清妥¶
中異之曰此&KR0055;於昌黎韓子之文者果誰氏耶則¶
以清江喻立對中蓋心之矣延祐丙辰夏始識於¶
封溪之上貌癯而神&KR0254;與之言信好古者中益異¶
<pb:KR4h0081_SBCK_033-14b>¶
之問何師曰師皮季賢氏則中友人也比年又甞¶
之武昌從王佐才龍觀復遊中又有以得其所從¶
焉再見請曰立將造臨川山拜呉先生能一言以¶
紹立其可中咲曰子奚見呉先生爲先生之學古¶
學也科舉取士藝工則得學先生之學殆將不利¶
於子子奚見呉先生爲立曰科舉外也雖求之不¶
敢必得先生之學内也非必求安能得之且立取¶
友四方多矣冥然而趨不知其九折之阪歟其四¶
逹之衢歟今距先生不十舎許願執箕膺揲而拚¶
焉時先生之講&KR0003;或聞一言守之終其身而不失¶
<pb:KR4h0081_SBCK_033-15a>¶
豈不可乎中歎曰嗚呼世齾齾相濁視貨財化居¶
時逐虎噬而鷙攫山崇而海録赫然盛氣𫝑慴孱¶
竪腐息目賜賧而耳頊縮九不可致者皆可以指嗾¶
得&KR0004;不必辨形聲校㸃畫於斯時也求其能事程¶
試已&KR0002;魯麟頴鳯祥蹄而瑞蹠矧能孤征重趼相¶
從於寂寞之宅乎壮矣哉子之志也雖然中甞聞¶
夫子弟子凡三千人而孔氏家語遷史列傳&KR0379;七¶
十有七至見於魯論者無㡬人幸而親遇聖人之¶
時又幸親游聖人之門姓名不少槩見何哉豈非¶
歴聘諸國之際無智愚賢不肖群而進退一𠕅識¶
<pb:KR4h0081_SBCK_033-15b>¶
焉而已者不然何寡聞&KR0002;是哉魯論諸子以能荅¶
問故傳曽㸃漆雕開亞於回參者其言僅一見㸃¶
猶從容數語開則一語而巳儻非夫子有以發之¶
則雖半語不可得而聞又孰知其爲見道也吾意¶
孔門諸人固有勝於㸃開者世亦不得而悉也然¶
則答問之功又何少哉今吾非敢以夫子况先生¶
亦非敢以孔門諸人擬子顧其理有相似然者嗚¶
呼人嘗患思古人而不可得見不知今人或勝於¶
古人亦未可知也乃常相慕於不可得見之時而¶
每相忽於相值之日其得謂之智乎前乎先生者¶
<pb:KR4h0081_SBCK_033-16a>¶
固不知世復有斯人也後乎先生者豈無羡子之¶
得見斯人者乎然則子之見也非幸歟子志夫古¶
學者也宜有以問先生先生之答子也宜可以終¶
身守之而不失也非止乎子之所已能也由其答¶
問而有傳非幸而又幸者歟先生之見子也知子¶
之嘗交於中也將必中乎問則以中之&KR0003;而進焉¶
因是而中之&KR0003;亦傳非幸而又幸者歟¶
　南唐書序　趙世延¶
天暦改元余待罪中執法監察御史王主敬謂余¶
曰公向在南䑓盖甞命郡士戚光纂輯金𨹧志始¶
<pb:KR4h0081_SBCK_033-16b>¶
訪得南唐書其於文獻遺闕大有所考證禆助良¶
多且爲之音釋焉因屬博士程熟等就加校訂鋟¶
板與諸史並行之越明年余得告還金陵書&KR0244;就¶
光來請序按南唐本紀李昪系出憲宗四世間𨵿¶
困阨纔有江淮之地僅餘三十年卒不復振而宋¶
㓕之雖爲國褊小觀其文物當時諸國莫與之並¶
其賢才碩輔固不逮蜀漢武侯而張延翰劉仁曕¶
潘佑韓熈載孫忌徐鍇之徒文武才業忠節聲華¶
炳耀一時有不可掩矧其間政化得失興衰治亂¶
之蹟有可爲世鍳戒者&KR0057;不可泯也竊謂唐末契¶
<pb:KR4h0081_SBCK_033-17a>¶
丹雄盛虎視中原晉漢之君以臣子事之惟謹顧¶
乃獨拳拳於江淮小國聘使不絶甞獻槖駞并羊¶
馬干計髙麗亦歳貢方物意者乆服唐之恩信尊¶
唐餘風以唐爲猶未亡也邪宋承五季周統目爲¶
僣僞故其國亡而史録散佚不彰然則馬元康胡¶
恢等迭有所述今復罕見至山隂陸游著成此書¶
最號有法傳者亦寡後丗有能秉春秋直筆究明¶
綱目統緒之㫖者或有所考而辯之姑識其端以¶
俟君子余前忝史舘朝廷甞議修宋遼金三史而¶
未暇他日太史氏復申前議必將有取於是書焉¶
<pb:KR4h0081_SBCK_033-17b>¶
¶
國朝文𩔖卷第三十三¶
<pb:KR4h0081_SBCK_033-18a>¶
