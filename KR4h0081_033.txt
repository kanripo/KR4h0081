# -*- mode: mandoku-view -*-
#+TITLE: 元文類
#+DATE: 2015-09-23 10:32:49
#+PROPERTY: JUAN 33


<md:KR4h0081_SBCK_033-1a>¶
<pb:KR4h0081_WYG_036-1a>
欽定四庫全書
　元文類卷三十三¶　　　　元　蘇天爵　編
　序¶
　　莊周夢蝶圖序　　　　　　　　劉　

因¶
周寓言夢為蝴蝶予不知何所謂也說者以為齊¶物意
者以蝶也周也皆幻也幻則無適而不可也¶無適而不
可者乃其所以為齊也謂之齊謂之無¶適而不可固也
然周烏足以知之周之學縱横之¶變也葢失志於當時
<pb:KR4h0081_WYG_036-1b>
而欲求全於亂世然其材高¶意廣有不能自巳者是以
見夫天地如是之大也¶古今如是之逺也聖賢之功業
如是之廣且盛也<md:KR4h0081_SBCK_033-1b>¶而巳以渺焉之身横於紛紛萬物間
無幾時也復¶以是非可否繩於外得喪夀夭困於内而
不知義¶命以䖏之思以詫夫家人時俗而為朝夕茍安
之¶計而不可得姑渾淪空洞舉事物而納之幻或庶¶幾
焉得以猖狂恣肆於其間以妄自表於天地萬¶物之外
也以是觀之雖所謂幻者亦未必真見其¶為幻也幻且
<pb:KR4h0081_WYG_036-2a>
不知又惡知夫吾之所謂齊也又惡¶知夫吾之所謂無
適而不可也有道以為之主焉¶故大行而不加窮居而
不損隨時變易遇物賦形¶安往而不齊安往而不可也
此吾之所謂齊與可<md:KR4h0081_SBCK_033-2a>¶者必循序窮理而後可以言之周
則不然一舉而¶納事物于幻而謂窈㝠恍惚中自有所
謂道者存¶焉噫鹵莽厭煩者孰不樂其易而為之得罪於
名¶教失志於當時者孰不利其說而趨之在正始熈¶寧
之徒固不足道而世之所謂大儒一遇困折而¶姑藉其
<pb:KR4h0081_WYG_036-2b>
說以自遣者亦時有之要之皆不知義命¶而巳矣雖然
周巳矣其遺說亦其夢中之一栩栩¶也吾從而辯之宜
無與於周矣然以周觀之則不¶若休之以天均故即其
圖而戲之曰圖汝者畫辯¶汝者書書與畫無知也圖汝
者之心及吾之辯汝<md:KR4h0081_SBCK_033-2b>¶之心未發無有也既發亦無有也
以其所無知無¶有者而觀之安有彼是既無彼是安有
是非周¶而有知則必曰吾惡乎知之使讀者作色於前
發¶笑於後乃所以齊之也圖者臯落楊内翰而序圖¶者
<pb:KR4h0081_WYG_036-3a>
劉因繼序而題詠者京師之士大夫也¶
　　續後漢書序　　　　　　　　　郝　經¶
漢建安末曹氏廢漢自立稱魏孫氏據江左僣號¶稱吳
昭烈以宗子繼漢即位于蜀討賊恢復卒莫¶能一而入
于晉晉平陽侯相陳夀故漢吏也漢亡¶仕晉作三國志
以曹氏繼漢而不與昭烈稱之曰<md:KR4h0081_SBCK_033-3a>¶蜀鄙為偏霸僣偽於
是統體不正大義不明紊其¶綱維故稱號論議皆失其
正哀帝時滎陽太守習¶鑿齒著漢晉春秋謂三國蜀以
<pb:KR4h0081_WYG_036-3b>
宗室為正魏雖受¶漢禪晉尚為簒蜀平而漢始亡上疏
請越魏繼漢¶以正統體不用宋元嘉中文帝詔中書侍
郎裴松¶之採三國異同凡數十家以註夀書補其闕漏
辨¶其舛錯績力雖勤而亦不能更正統體歴南北隋¶唐
五季七百有餘歲列諸三史之後不復議為也¶宋丞相
司馬光作通鑑始更蜀曰漢仍以魏紀事¶而昭烈為僣
偽至晦庵先生朱熹為通鑑作綱目<md:KR4h0081_SBCK_033-3b>¶黜魏而以昭烈章
武之元繼漢統體始正矣然而¶本史正文猶用夀書經
<pb:KR4h0081_WYG_036-4a>
嘗聞縉紳先生餘論謂夀¶書必當改作竊有志焉中統
元年詔經持節使宋¶告登寳位通好弭兵宋人館留儀
真不令進退乃¶破藁發凡起漢終晉以更夀書作表紀
傳録諸序¶議賛十二年夏五月借書於兩淮制使印應
雷得¶二漢三國晉書遂作正史以裴註之異同通鑑之¶
去取綱目之義例參校刋定歸于詳實以昭烈纂¶承漢
統魏吳為僣偽十三年冬十月書成年表一¶卷帝紀二
卷列傳七十九卷録八卷共九十卷號<md:KR4h0081_SBCK_033-4a>¶曰續後漢書奮
<pb:KR4h0081_WYG_036-4b>
昭烈之幽光揭孔明之盛心袪操¶丕之鬼蜮破懿昭之
城府明道術闢異端辨姦邪¶表風節甄義烈核正偽曲
折隠奥傳之義理徴之¶典則而原於道徳推本六經之
初苴補二史之後¶千載之敝一旦廓然矣古之為書大
抵聖賢道否¶發憤而作屈平離騷馬遷史記皆是也然
皆曀昧¶一時流光百世故韓愈謂以彼校此孰得孰失
今¶拘幽之極而集是書盖亦古人之志也¶
　　胡氏律論序　　　　　　　　　熊朋來
<pb:KR4h0081_WYG_036-5a>
上古造律其次聽律其後筭律虞書周禮有聽律<md:KR4h0081_SBCK_033-4b>¶之官
無筭律之法典同所謂數度為樂器言之至¶於律同合
聲陽左旋而隂右轉觀其次序不以筭¶法論矣六觚一
握自秦柱下史得此書以行于漢¶至今惟班馬猶可徴
其餘言上下生異同甄漢中¶以禮運旋宫著在筭術因
除如法而不免承後漢¶志之誤後志誤於京氏凖法禮
記疏亦與吕氏春秋¶淮南子同一說是上下生且不定何
以筭律哉律¶吕各自為法則乾坤六體之序定矣同位
<pb:KR4h0081_WYG_036-5b>
娶妻隔¶八生子之象著矣倍因四因一損一益之算均矣¶
若曰自子至午上生者七自未至亥下生者五既<md:KR4h0081_SBCK_033-5a>¶非子
午中分使丑午連并上生而三吕用倍之意¶荒矣後志
十二律之實襍以凖法而算家輒因仍¶用之以㽔賓夷
則無射四因二除為大吕夾鍾中¶吕之算非律生吕算
例矣甄氏能辨其終於南事¶之非而不自知襲用後志
之誤也或謂大吕為六¶吕之首從後志則大吕得算為
多是不然陽得當¶位隂得對衝律生吕自林鍾始非先
<pb:KR4h0081_WYG_036-6a>
林鍾也乃所¶以先大吕也十二宫終於中吕非中吕之
窮也當¶應鍾之次也是故天統以黄鍾人統以太簇地
統¶宜以大吕而以林鍾抗林鍾於大吕之位所以妃<md:KR4h0081_SBCK_033-5b>¶黄
鍾而母太簇則大吕夾鍾中吕在未酉亥之次¶皆從下
生之算入用則加倍有律之半所以必有¶吕之倍也知
此則上下生之誤不足辨用倍者其¶本法不用倍者算
家取疾約法其實一也若四清¶二變昔者固亦疑之李
照范景仁不能争况陳暘¶以下託之空言乎樂器惟瑟
<pb:KR4h0081_WYG_036-6b>
有十二清而四清在¶其中不能通行於他器也吾觀中
吕黄鍾之交知¶聲音有出於度數之外者無射之商夷
則之角夾¶鍾之羽中吕之徴若彈絲吹竹擊拊金石聲
音至¶此流轉自若也算家以中吕求黄鍾殫其術而不<md:KR4h0081_SBCK_033-6a>¶能合乎十七萬七千一百四十七之算有以倍數¶四因
之者則三分之不盡二算而虧數巳多有以¶正數四因
之者則亦有一算不行而虧數且過半¶矣三分不行之
算既未有以處之紀其餘分終有¶不盡之處持未定之
<pb:KR4h0081_WYG_036-7a>
算而謂之黄鍾變律又推以¶為林鍾太簇南吕之變甚
者託名執始不自信其¶為黄鍾從使人得以窺算術之
涯涘而黄鍾流行¶諸律本無間斷也算法之起殆因律
琯有長短此¶算家因律以命術非律命於算也猶之方
田焉田¶生五穀豈知我為圭箕弧環律和五聲豈知我
為<md:KR4h0081_SBCK_033-6b>¶正變倍半皆算家命之爾故曰古之為鍾律者以¶耳
齊其聲後人不能始假數以正其度雅樂之不¶可興聲
音之學不傳也古者自小學巳教之六樂¶九數今耄且
<pb:KR4h0081_WYG_036-7b>
罔知豈惟算律哉若字音之學於儒¶者事最近而喉唇
二音宫羽異說羽有喻母而或¶以從角音徴有知母而或
以從商音矧曰其有能¶協于皇極之律吕哉豫章胡先生
夙擢儒科隠居¶彭蠡之濱四十年矣使其得為禮樂之官
未必無¶補於制作而今老矣先生不求知於世世亦莫之¶
知也朋來杜門弦瑟是日以㽔賓之角歌考槃有<md:KR4h0081_SBCK_033-7a>¶儒服來
聽問其姓名曰桂山問從何來曰從胡先¶生來於是袖出方
册曰先生之論惟子其序之昔¶西山蔡氏固疑吕氏春秋淮
<pb:KR4h0081_WYG_036-8a>
南子非本法本法則二¶吕用倍矣此書謂黍命於律律不
命於黍吾於算¶法亦云又謂空圍九分乃算家内周非空
中容方九¶分律有半吕有倍使用半用倍用變各有倫理¶
凡以羽翼蔡氏之書非求異也當與本原辨證並¶傳世無
所事雅樂則巳儻有志於制作將於是乎¶證焉先生深於
卦象聲韻非止算律也姑以是傳¶世亦賢於漢中太守矣<md:KR4h0081_SBCK_033-7b>¶　　鍾鼎篆韻序　　　　　　　　　　熊朋來¶
鍾鼎篆韻自琱戈鉤帶及凡碑刻古篆皆在焉稱¶鍾鼎貴
<pb:KR4h0081_WYG_036-8b>
彞器也考工記金有六齊一曰鍾鼎之齊¶此鍾鼎之稱所
從始魯鑄林鍾臧武仲論所以作¶彞器杜氏專言鍾鼎故
祀器之&KR0833;通曰彞頫為鍾¶卭為鼎乃彞器之大者器必有
文以傳逺若鼎盤¶量銘於經可見巳自倉頡象形推類
由是形聲相¶推而文字生焉周公之時未改籕巳有六
書之敎¶孔子之時巳改籕尚存科斗之書秦法貴其國
字¶孔氏及秦博士各藏之屋壁齊南口授猶可尋聲<md:KR4h0081_SBCK_033-8a>¶得
字安國為𨽻古定科斗書遂絶矣觀漢所得齊¶器周鼎
<pb:KR4h0081_WYG_036-9a>
栢寢之刻栒邑之銘皆有能按其&KR0833;識者¶壁書半巳誦
傳既曰定其可知又曰時人無能知¶果不可知則𨽻書
何憑直廢古從俗爾後日漢求¶古文遂不復可得削刓簡
朽乃不如近代紙墨之¶傳易於流布唐初盛臨摹始有
以楮榻碑碣為墨¶本者東巡之石偃師之槃岐陽之鼓
延陵季子之¶墓篆石刻而墨傳然猶未有能摹鍾鼎之
&KR0833;者皇¶祐始命太常摹歴代器&KR0833;為圖三館之士不能
盡¶識於是歐劉李吕著録漸廣宣和以後為書遂多<md:KR4h0081_SBCK_033-8b>¶博
<pb:KR4h0081_WYG_036-9b>
古圖之外有晏慧開蔡天啟趙明誠榮咨道董¶彦逺以
至黄伯思翟耆年薛尚功諸家相繼論述¶彞鼎古器亦
多出政宣之間物常聚於所好也初¶夏氏倣二徐韻例
以唐韻繫古篆于時器&KR0833;未備¶其間鍾鼎字文缺略頗
汎取俗書以備竒字亦未¶以鍾鼎名也政和中王楚作
鍾鼎篆韻矣薛氏承¶龍眠之舊圖其帖始於琱戈因王楚
之成書其韻¶謂之重廣乙夘癸亥一再脫藁宜無遺字而
帖之¶所載韻或缺焉商鍾有釋文韻則曰無音釋石鼓¶巳
<pb:KR4h0081_WYG_036-10a>
載帖韻則無取鼓自韋韓過於稱許適滋羣疑<md:KR4h0081_SBCK_033-9a>¶翟氏評周
宣遺蹟亟稱吉日碑而疑鼓刻於維字¶疑其不類古&KR0833;於
以可疑其意不逮筆於栁帛君¶庶等字疑其促長引短以
取稱夾漈疑秦篆茌平¶馬氏疑宇文周所為然此以論篆
非論韻也今為¶篆韻復安問此固以多文為富爾舊刻夏
薛諸韻¶臨移失真昔人所以歎煙墨而悲紙竹也臨江楊¶
信父參訂舊字博採金石竒古之蹟益以奉符黨¶氏韻補
夏薛所未收徴余為序其篆則夏商周秦¶之篆而韻則唐
<pb:KR4h0081_WYG_036-10b>
韻也姑以是記字爾鈿金戈帶之¶文一時也夾鍾昭鈴之
刻又一時也由古篆下迄<md:KR4h0081_SBCK_033-9b>¶斯冰有不可比而同之者亦有
籕古錯落散在召¶陵公乗之書或古文閱世而後出或後
人倣古而¶近似審而用之存乎其人矣或曰鍾鼎韻之作
以¶備篆刻字文爾刻符摹印亦書學之一家馬援不¶守章
句而好論篆文當其拜伏波將軍也上書言¶臣所假伏波
將軍印文伏字大外嚮又言成臯令¶印臯字從白下羊丞
印四下羊尉印白下入入下¶羊即一縣長吏印文不同非
<pb:KR4h0081_WYG_036-11a>
所以為信事下大司¶空正郡國印章今按伏旁從犬能無
外嚮之筆臯¶非從羊是乃諧聲之字記東觀者未有一言
以辯<md:KR4h0081_SBCK_033-10a>¶之印文職在司空掌以少府猶或譌異况於香奩¶家
記銅龜私印高平刻鵲瑞之章元暉奉虎兒之¶字私志姓
字者盖不可勝紀若嘯堂所録其來久¶矣歐陽公平生惟一
字記名後儒求多焉人之好¶古者鮮矣於記姓名則或好
古篆抑好而不能察¶不如其不知好者也自玉篇起說文
棄俗書易籕¶學廢豈惟字書哉音釋行世而詩書易不復
<pb:KR4h0081_WYG_036-11b>
存古¶音韻略試士而字音不復通古韻古學雖不止字¶書
辟如剖竹由末而至本是或一道也嘗歎漢法¶試吏人誦
史籕之書童習倉頡之教字學猶近古<md:KR4h0081_SBCK_033-10b>¶也漢求能讀古字
者必徴齊人以所聞伏生可以¶考論傳稱山東太師能言
尚書齊語相授也孝宣¶命張敞受齊學遂能讀鼎刻以致
通顯京兆餘暇¶遑及古書無以大其師傳杜鄴從敞子吉
得緒餘¶亦以小學名家至於張敞受學所徴之師史乃逸¶
其姓名謾曰齊人而巳每閱漢史未嘗不為斯人¶歎今信
<pb:KR4h0081_WYG_036-12a>
父有力於篆韻盍書其名氏無若齊人然¶信父名銁以字行¶
　　授時厯轉神注式序　　　　　　　楊　桓¶
近古厯法必注人事動作吉凶之說其式圖太歲<md:KR4h0081_SBCK_033-11a>¶綂吉
凶之神於帙端令人知一歲之向背也又注¶節氣日躔
及天道所向天徳月厭月殺月合¶月空月之六候三白
圖於逐月之下又令人知一¶月之向背也又注干支於
十日下注五行納音於¶干支下注月建十二於納音下
注二十八宿於月¶建下合是數者通取轉神之名以為
<pb:KR4h0081_WYG_036-12b>
吉凶之由轉¶神者言其神隨時輪轉而無定位也曰是
日遇某¶神作某事吉作某事凶又注天恩天赦母倉天
徳¶嫁娶修宅等一切吉凶宜忌雜法於其下事之洪¶纎
一舉足一動手皆知所以擇地擇時而行之也<md:KR4h0081_SBCK_033-11b>¶然經涉
世代不免有去取失當之弊有司狃於習¶常無所改正
亦巳久矣¶聖上以聰明神算統一六合萬機之暇因知
大明¶厯之度有積久之差乃更立太史院命道徳藝明¶
之人剏置表儀測驗推步迎天道揆日景察往知¶來研
<pb:KR4h0081_WYG_036-13a>
精極微新其厯而敇賜名曰授時其以鳥火¶虚昴為日
中宵中日永日短之驗以正四時之遺¶制葢不敢失於
古然厯注之義謂吉凶應於人皆¶有所動年月日方之
善惡不無乖於作善降祥作¶不善降殃之理雖然至教
所寓無往不存原夫厯<md:KR4h0081_SBCK_033-12a>¶注之初亦所以教天下之敬慎
也天下之事敬慎¶則致成而吉否則致敗而凶厯注之
義微矣哉特¶患夫用知者知其流而不能推其原也誠
能推其¶原其於作善降祥作不善降殃之理渾然為一
<pb:KR4h0081_WYG_036-13b>
體¶矣復何乖之有今依舊式為之損益立辭太重者¶輕
之闕脫者補之衍餘者損之位置失當者移之¶事涉鄙
俚者删之既成定為轉神一卷上中下注¶式一十二卷
上以備御用中以備青宫之用下以¶授庶官及億兆之
民也嗚呼自古聖人之受天命¶其於天之所以仁萬物者
無不致其極也授時厯<md:KR4h0081_SBCK_033-12b>¶存近古轉神之注於日下使人
趋吉而逺凶亦所¶以資聖主仁億兆之大端歟¶
　　送進士梁彦中序　　　　　　　　姚登孫
<pb:KR4h0081_WYG_036-14a>
皇慶二年冬制詔天下以明年八月賓興士東平¶梁宜
彦中繇國子伴讀教授開平路至是以選㑹¶試禮部奏
其名延祐二年三月賜進士及第擢同¶知邳州事即日
至官匄一言艷其行登孫欽惟¶聖天子奮然舉百年之
墜典將盡得天下儒者使¶服其官進耀文雅裁抑刀筆
命元臣大僚稱制延¶問子大夫論定以及此也甚盛休
然思昔之為<md:KR4h0081_SBCK_033-13a>¶儒者日夜呻畢簡牒冀有司萬一採録數
路並進¶得一命稱校官亦軒軒有光華矣天下之人且
<pb:KR4h0081_WYG_036-14b>
缺¶然曰使斯人得如古射策決科即晁董公孫當有¶其
人迺今出是塗瀝一日長即秉象板卷兎册紆¶朱芾裭
白衣其為光華視昔何如也凡朝廷為是¶崇飾美觀委
大賜於不報而巳然則其為責望又¶何如也豈獨朝廷
之意然哉將天下實望茍其效¶官臨事亷公以威貞固
以幹平居吏民有所憚緩¶急國家有所仗是則吾道之
光非其一身之榮也¶若夫昭昭於白日而昏暮或不保斤
斤於小明而<md:KR4h0081_SBCK_033-13b>¶大察或不及動引古人牽制文義投之紛
<pb:KR4h0081_WYG_036-15a>
錯茫不¶知所為守彼且圜視而起嘖曰文雅士固如是
曏¶使習刀筆者為是當不至是而世議紛紜有可惑¶焉
者矣前之日人以我為儒也曰必幾其用後之¶日人以
我為吏也曰必計其效效不效顧利害止¶其一身巳乎
夫當儒者彚進亨奮之一初而叢天¶下之望若是然則
固於吾道大賀也而有吾道之¶責者容得無慮邪彦中
氣厚而質温才裕而學周¶其在成均士胥器之計其有
一州不足為吾知其¶能亷以威且幹焉者方今<md:KR4h0081_SBCK_033-14a>¶聖天子
<pb:KR4h0081_WYG_036-15b>
右文之盛恩元臣大僚東拔之至意其必¶去此而無所
負且有以豁斯慮以為吾道光也古¶之君子愛其人則
閔閔然望其成凡今繇科目奮¶他日公卿將相率是焉
取世固於彦中有望某博¶士也與彦中有同舍之義故
無愛其一言¶
　　送喻秀才序　　　　　　　　　何　中¶
客有授中二賦及詩者讀之體裁髙雅音節清妥¶中異
之曰此深於昌黎韓子之文者果誰氏耶則¶以清江喻
<pb:KR4h0081_WYG_036-16a>
立對中盖心之矣延祐丙辰夏始識於¶封溪之上貌癯
而神腴與之言信好古者中益異<md:KR4h0081_SBCK_033-14b>¶之問何師曰師皮季
賢氏則中友人也比年又嘗¶之武昌從王佐才龍觀復
逰中又有以得其所從¶焉再見請曰立將造臨川山拜
吳先生能一言以¶紹立其可中笑曰子奚見吳先生為
先生之學古¶學也科舉取士藝工則得學先生之學殆
將不利¶於子子奚見吳先生為立曰科舉外也雖求之
不¶敢必得先生之學内也非必求且安能得之立取¶友
<pb:KR4h0081_WYG_036-16b>
四方多矣㝠然而趨不知其九折之坂歟其四¶達之衢
歟今距先生不十舍許願執箕膺揲而拚¶焉時先生之
講說或聞一言守之終其身而不失<md:KR4h0081_SBCK_033-15a>¶豈不可乎中歎曰
嗚呼世齾齾相濁視貨財化居¶時逐虎噬而鷙攫山崇
而海録赫然盛氣勢慴孱¶竪腐息目睗睒而耳頊縮凡
不可致者皆可以指嗾¶得初不必辨形聲校㸃畫於斯
時也求其能事程¶試巳若魯麟潁鳳祥蹄而瑞蹠矧能
孤征重趼相¶從於寂寞之宅乎壯矣哉子之志也雖然
<pb:KR4h0081_WYG_036-17a>
中嘗聞¶夫子弟子凡三千人而孔氏家語遷史列傳纔
七¶十有七至見於魯論者無幾人幸而親遇聖人之¶時
又幸親㳺聖人之門姓名不少槩見何哉豈非¶歴聘諸
國之際無智愚賢不肖羣而進退一再識<md:KR4h0081_SBCK_033-15b>¶焉而巳者不
然何寡聞若是哉魯論諸子以能荅¶問故傳曽㸃漆雕
開亞於回參者其言僅一見㸃¶猶從容數語開則一語
而巳儻非夫子有以發之¶則雖半語不可得而聞又孰
知其為見道也吾意¶孔門諸人固有勝於㸃開者世亦
<pb:KR4h0081_WYG_036-17b>
不得而悉也然¶則荅問之功又可少哉今吾非敢以夫
子况先生¶亦非敢以孔門諸人擬子顧其理有相似然
者嗚¶呼人嘗患思古人而不可得見不知今人或勝於¶
古人亦未可知也乃常相慕於不可得見之時而¶每相
忽於相值之日其得謂之智乎前乎先生者<md:KR4h0081_SBCK_033-16a>¶固不知世
復有斯人也後乎先生者豈無羨子之¶得見斯人者乎
然則子之見也非幸歟子志夫古¶學者也宜有以問先
生先生之答子也宜可以終¶身守之而不失也非止乎
<pb:KR4h0081_WYG_036-18a>
子之所巳能也由其答¶問而有傳非幸而又幸者歟先
生之見子也知子¶之嘗交於中也將以中乎問則以中
之說而進焉¶因是而中之說亦傳非幸而又幸者歟¶
　　南唐書序　　　　　　　　　　趙世延¶
天厯改元余待罪中執法監察御史王主敬謂余¶曰公
向在南臺葢嘗命郡士戚光纂輯金陵志始<md:KR4h0081_SBCK_033-16b>¶訪得南唐
書其於文獻遺闕大有所考證裨助良¶多且為之音釋
焉因屬博士程熟等就加校訂鋟¶板與諸史並行之越
<pb:KR4h0081_WYG_036-18b>
明年余得告還金陵書適就¶光來請序按南唐本紀李
昇系出憲宗四世間關¶困阨纔有江淮之地僅餘三十
年卒不復振而宋¶滅之雖為國褊小觀其文物當時諸
國莫與之並¶其賢才碩輔固不逮蜀漢武侯而張延翰
劉仁瞻¶潘佑韓熈載孫忌徐鍇之徒文武才業忠節聲
華¶炳耀一時有不可掩矧其間政化得失興衰治亂¶之
蹟有可為世鑒戒者尤不可泯也竊謂唐末契<md:KR4h0081_SBCK_033-17a>¶丹雄盛
虎視中原晉漢之君以臣子事之惟謹顧¶乃獨拳拳於
<pb:KR4h0081_WYG_036-19a>
江淮小國聘使不絶嘗獻橐駞并羊¶馬千計高麗亦嵗
貢方物意者久服唐之恩信尊¶唐餘風以唐為猶未亡
也邪宋承五季周統目為¶僣偽故其國亡而史録散佚
不彰然則馬元康胡□¶等迭有所述今復罕見至山陽
陸㳺著成此書¶最號有法傳者亦寡後世有能秉春秋
直筆究明¶綱目統緒之㫖者或有所考而辯之始識其
端以¶俟君子余前忝史館朝廷命議修宋遼金三史而¶
未暇他日太史氏復申前議必將有取於是書焉<md:KR4h0081_SBCK_033-17b>¶
<pb:KR4h0081_WYG_036-19b>
　
　
　
　
　
　
　
　元文類卷三十三
