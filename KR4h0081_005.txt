# -*- mode: mandoku-view -*-
#+TITLE: 元文類
#+DATE: 2015-09-23 10:32:47
#+PROPERTY: JUAN 5

¶
<md:KR4h0081_SBCK_005-1a>¶
<pb:KR4h0081_WYG_008-1a>
欽定四庫全書
　元文類卷五¶　　　　　　元　蘇天爵　編
　七言古詩¶
　　鄧州城樓　　　　　　　　　

　元好問¶
鄧州城下湍水流鄧州城隅多古丘隆中布衣不¶復見
浮雲西北空悠悠長鯨駕空海波立老鶴叫¶月蒼烟愁
自古江山感遊子今人誰解賦登樓¶
　　吊故宮　　　　　　　　　　　杜　瑛
<pb:KR4h0081_WYG_008-1b>
月上觚稜椒壁濕飢烏啄碎琅玕石刼灰飛盡海¶揚塵
廢殿荒臺土花碧洛陽書生汴梁客一夜春¶風頭欲白
尊中賴有酒如泉醉倚寒窻破愁寂<md:KR4h0081_SBCK_005-1b>¶　　巨源相過話舊有感　　　　　　王　磐¶
中統三年春二月變起青齊帶呉越鯨鯢轉側海¶波翻
城郭横尸野流血我時辛苦賊中來兵塵糢¶糊眼不開
妻孥棄捐豺虎口飛蓬飄轉無根荄天¶寒日暮齊河縣
破驛荒涼絶烟爨騎行驛馬鈍如¶蛙官吏散地無處喚
<pb:KR4h0081_WYG_008-2a>
與君此地忽相逢行臺郎中¶氣勢雄憫我白頭遭喪亂
壯我臨難全孤忠急呼¶驛吏具鞍馬使我厄路還亨通
明晨相隨濟南去¶出入條侯營壘中死生契濶不相棄
起居飲食常¶相同標山華注日在眼綿歴春草及秋風
四郊斫<md:KR4h0081_SBCK_005-2a>¶木桑柘盡濼源飲馬波濤空兇渠腰領膏野草
始¶見齊魯收烟烽巨源巨源君且坐我欲高歌君可¶和
往事囘頭十五年猶想離魂招楚些身逢喪亂¶百憂纒
生不成名空老大我依破硯竊恩榮君佐¶雄藩收最課
<pb:KR4h0081_WYG_008-2b>
流萍蹔聚不多時且喜相看顔一破¶我衰無力¶訪君難
願君得暇頻相過
　　有懷梁仲經父　　　　　　　　楊　奐¶
美人熒熒在何處海濶天低隔烟霧珊瑚零落芙¶蓉空
咫尺相望迷去路翠輦金輿雙鳯凰風吹環¶佩聲琅琅
壼觴狼藉事巳往一日萬里愁茫茫劉<md:KR4h0081_SBCK_005-2b>¶郎竟是誰家客
歲晚霜華林葉赤美人熒熒在何¶處鴨緑江頭江月白¶
　　金太子允恭墨竹　　　　　　　劉　因
<pb:KR4h0081_WYG_008-3a>
黑龍江頭氣欝葱武元射龍江水中江聲怒號久¶不瀉
破墨揮灑餘神功天人與竹皆真龍墨竹以¶來凡馬空
人間只有墨君堂何曾夢到瓊華宮瑤¶光樓前月如練
倒影自有河山雄金源大定始全¶盛時以漢文當世宗
興陵為父明昌子樂事孰與¶東宮同文采不隨焦土盡
風節直與幽蘭崇百年¶圖籍有蕭相一代英雄誰蔡公
策書紛紛少顔色<md:KR4h0081_SBCK_005-3a>¶空山夜哭遺山翁我亦飄零感白髪
哀歌對此吟¶雙蓬秋聲瀟瀟來晚風極目海角天無窮
<pb:KR4h0081_WYG_008-3b>
(黑龍江見金史¶幽蘭軒義宗死所汴亡張蔡公以金實/録歸遺山嘗就公謄録此軸亦公得于汴之中秘者公)
(之子¶仲仁持以求/予詩故終篇及之)¶
　　金太子允恭唐人馬　　　　　　劉　因¶
道人神駿心所憐天人龍種畫亦然房星流光忽¶當眼
徑欲攬轡秋風前漢家金粟幾蒼烟江都筆¶勢猶翩翩
東丹獵騎自豪貴風氣惜有遼東偏天¶人秀發長白山
畫圖省識開元年金源馬坊全盛¶日四十萬匹如秦川
天教刼火留此幅玉花浮動<md:KR4h0081_SBCK_005-3b>¶青連錢英靈無復汗石馬
<pb:KR4h0081_WYG_008-4a>
悲鳴真似泣金僊只今¶回首望甘泉汾州繁華鴈影邊
竒探竟隨轍跡盡¶兀坐宛在驊騮先人間若有穆天子
我詩當作祁¶招篇¶
　　陳氏莊　　　　　　　　　　　劉　因¶
陳氏園林千户封晴樓水閣圍春風翠華當年此¶駐蹕
太平天子長楊宮浮雲南去繁華歇回首梁¶園亦灰滅
淵明亂後獨歸來欲傳龍山想愁絶今¶我獨行尋故基
前日家僮白髪垂相看不用吞聲¶哭試賦宗周黍離離
<pb:KR4h0081_WYG_008-4b>
(陳氏先父之外家也金章宗每出獵必/宿其家淵明謂先<md:KR4h0081_SBCK_005-4a>¶父龍山指孟嘉事)¶
　　渡白溝　　　　　　　　　　　劉　因¶
東北天高連海嶼太行蟠蟠如怒虎一聲霜鴈界¶河秋
感慨孤懷幾千古只知南北限長江誰割鴻¶溝來此處
三關南下望風雲萬里長風見高舉萊¶公灑落近雄才
顯徳千年亦英主謀臣史臣强解¶事枉著渠頭汙吾皷
十年鐵硯自庸奴五載兒皇¶安足數當時一失榆關路
便覺燕雲非我土更從¶晚唐望沙陀自此横流穿一縷
<pb:KR4h0081_WYG_008-5a>
誰知江北杜鵑來¶正見海東青鳥去漁陽撾鼓鳴地中
鷓鴣飛滿梁<md:KR4h0081_SBCK_005-4b>¶園樹黄雲白草西樓暮木葉山頭幾風雨
只應漠¶漠黄龍府比似愁岡更愁苦天教遺壘説向人
凍¶雨頑雲結凄楚古稱幽燕多義烈鳴咽泉聲瀉餘¶怒
仰天大笑東風來雲放殘陽指歸渡¶
　　宋徽宗賜周凖人馬圖　　　　　劉　因¶
筆底金鞅有肅爽誰云不博降王長汴梁門外若¶雲屯
畫本相看應自賞十載青衣夢故都經營慘¶淡欲何如
<pb:KR4h0081_WYG_008-5b>
只除金粟呼風鳥曾見昭陵鐵馬趨¶
　　宋理宗書宮扇　　　　　　　　劉　因¶
杭州宮扇二好事者得之燕市一畫雪夜泛舟一<md:KR4h0081_SBCK_005-5a>¶畫二
色菊理宗題其背有興盡為期及晚節寒香¶之句諸公
賦詩予亦同作¶
天津月明啼杜鵑梁園春色凝寒烟傷心莫説靖¶康前
呉山又到繁華年繁華幾時春巳換千秋萬¶古合歡扇
銅雀香消見墨㾗秋去秋來幾恩怨一¶聲白鴈更西風
<pb:KR4h0081_WYG_008-6a>
冠蓋散為烟霧空百錢韈錦天留¶在禍胎要鑒驪山宫
當時夢裏金銀闕百子樓前¶無六月瓊枝秀發後庭春
珠簾晴捲天門雪棹歌¶一曲白雲秋不覺金人淚暗流
乾坤幾度青城月¶扇影無情也解愁五雲回首燕山北
燕山雪花大如席雪<md:KR4h0081_SBCK_005-5b>¶花漫漫冰峩峩大風起兮奈爾何¶
　　登荆軻山　　　　　　　　　　劉　因¶
兩山巉巉補天色中有萬斛江聲哀人言此地荆¶軻館
尚餘飛壘山之隈太子西來函關開誰信生¶鬼為禍胎
<pb:KR4h0081_WYG_008-6b>
筆頭斷取江山去已覺全燕如死灰馬¶遷尚俠非史才
淵明憤世傷幽懷春秋盜例久不¶舉紫陽老筆生風雷
遺臺古樹空崔嵬平蕪落日¶寒烟堆紛紛此世亦良苦
今古燕秦經幾回憂來¶徑欲浮蓬萊安得魯連同一盃
碣石東頭喚羨門¶六鰲載我三山來<md:KR4h0081_SBCK_005-6a>¶　　幼安濯足圖　　　　　　　　　劉　因¶
漢家無復雲臺功生平不識大耳公眼中天意鏡¶中語
此身只有扁舟東關東諸公亦英雄百年能辨山¶陽封
<pb:KR4h0081_WYG_008-7a>
歸來老栢號秋風世路悠悠七十翁乾坤故¶物兩足在
霜海浮雲空復空無刀可斷華太尉有¶死不為丕太中
丹青白帽凛冰雪高山目送㝠飛¶鴻為問蘇家好兄弟
萬古北海誰真龍(長公愛文¶舉次公愛幼/安蓋氣質各以類云)¶
　　歸去來圖¶　　　　　　　　　　劉　因
淵明豪氣昔未除翺翔八表凌天衢歸來荒徑手<md:KR4h0081_SBCK_005-6b>¶自鋤
草中恐生劉寄奴中年欲與夷皓俱晚節樂地¶歸唐虞
平生磊磊一物無停雲懷人早所圖有酒¶今與龎通沽
<pb:KR4h0081_WYG_008-7b>
眼中之人不可呼哀歌撫巻聲嗚嗚¶
　　淵明歸來圖¶　　　　　　　　　盧　摯¶
留侯晚歲游赤松武侯早歲稱卧龍亡秦扶漢聲¶隆隆
淵明初非避俗翁兩侯大節將無同陽秋特¶書晉甲子
辭鋒時露長沙雄王𢎞何幸逢吾足督¶郵能芥平生胷
門前五栁春濛濛落絮不與江波¶東環堵蕭然吾未窮
北牕儘有羲皇風畫圖不盡<md:KR4h0081_SBCK_005-7a>¶千古意詩成一笑浮雲空¶
　　淵明歸來圖　　　　　　　　　尚　野
<pb:KR4h0081_WYG_008-8a>
羲皇上人鄉里兒田園將蕪非所思楚聲雖託絶¶怨懟
高情千古歸來辭歸來忽復河山移忠憤意¶切語益微
白雲遙遙望不極東籬舊菊西山薇夷¶齊奚疑怨耶非
况乃貌此遺世資文行圭璧照方¶册飄然髣髴空同時
子雲擬聖諸儒譏法言美新¶吾誰欺考亭夫子春秋筆
昭然晉莽日星垂¶
　　過黄陵廟　　　　　　　　　　李　材¶
黄陵廟前湘水綠天寒漁郎唱巴曲沙棠舟上月<md:KR4h0081_SBCK_005-7b>¶蒼蒼
<pb:KR4h0081_WYG_008-8b>
翠蛟白蜃江茫茫似聞清愁五十柱萬里鴻¶飛楓葉暮
神鴉翻舞祠門開珠裳玉袖霑莓苔𤣥¶猿晝啼蘿薜影
赤鱗夜去芙蓉冷北渚淚痕斑竹¶紋南風哀思蒼梧雲
山頭古桂秋露碧山下江流¶豈終極荒凉揭車雜杜蘅
靈風自吹煙霧旌輕帆¶晚向芳洲泊聊薦蘋羞奠蘭酌
沅有汜兮湘有沱¶洞庭水落生層波裵回獨詠騷人歌¶
　　金人出塞圖　　　　　　　　　虞　集¶
海風吹沙如捲濤高為陁磧深為壕築壘其上嚴¶周遭
<pb:KR4h0081_WYG_008-9a>
名王專居氣振豪肉食湩飲田為遨八月草<md:KR4h0081_SBCK_005-8a>¶白雲颼颾
馬食草實輕骨毛加弦試弓復置櫜今¶日不樂心慅慅
什什伍伍呼其曹銀黄兎鶻明繡¶袍鷓鴣小管隨鳴鞉
背孤向虚出北臯海東之鷙¶王不驕錦鞲金鏃紅絨絛
按習久蓄思一超是時¶皛清天翳絶鴐鵞東來雲帖帖
去地萬仭天一瞥¶離婁属望目力竭微如聞音鷙一掣
束身直上不¶回折遂使孤飛一片雪頃刻平蕪洒毛血
争誇得¶雋頓足悦挂兎縣狼何足説旌旗先歸向城闕
<pb:KR4h0081_WYG_008-9b>
落日悲風起蕭屑烟¶塵滿城鼔微咽大酋要王具甘歠
王亦欣然沃焦¶熱閼支出迎騎小驖琵琶兩姬紅顴頰
舞歌迭進<md:KR4h0081_SBCK_005-8b>¶醉燭滅穹廬斜轉&KR0586;毺月¶
　　董元夏景山口待渡圖　　　　　虞　集¶
董元夏山何可得嘉木千章鐵作畫層巒總含雨¶氣潤
百谷正受川光溢犬牙洲渚善洑洄滄江散¶落碣石開
山田何處無耕鑿尋源不得還徘徊栁¶下行人將有適
臨流不度心為惻我楫孔堅舟孔¶安奉子以濟諒非難
<pb:KR4h0081_WYG_008-10a>
　　送孟修兄南歸　　　　　　　　虞　集¶
老兄五月來作客八年不見頭總白五人兄弟四¶人在
每憶中郎淚霑臆我家蜀西忠孝門無田無<md:KR4h0081_SBCK_005-9a>¶宅惟書存
兄雖筦庫實父廕弟竊餘澤承君恩文¶章不如仲氏好
叔氏最小今亦老土郎十歲未知¶學嗟我胡為長逺道
諸兒讀書俱不多又不力耕¶知奈何憂來唯得二三友
看花把酒臨風歌蜀山¶嵯峩歸未得盤盤先隴臨川側
碧梧翠竹手自移¶應與青松各千尺南風吹雪河始冰
<pb:KR4h0081_WYG_008-10b>
兄歸烏帽何¶睘睘明年乞身向天子共讀父書歌太平¶
　　寄鄉友　　　　　　　　　　　馬祖常¶
河邊父老念我出逺寄京華書一行謂言白髪今¶多少
又報南園竹樹荒門前石田秔秫熟犢子新<md:KR4h0081_SBCK_005-9b>¶生走如鹿
莫戀官家有俸錢長年作客身如束¶
　　送蘇公赴嶺北行省郎中　　　　王如熈¶
居庸關頭亂山積李陵臺西白沙磧畫省郎官貂¶帽側
飛雪皚皚馬韉濕馬蹄雪深遲遲行冷月悽¶雲塞垣明
<pb:KR4h0081_WYG_008-11a>
鐵甲無光烽不驚萬營角聲如水清明¶年四月新草生
征人賣劔隴頭耕思君遙遙隔高¶城南風城樓來鴈鳴¶
　　萬竹亭　　　　　　　　　　　范　梈¶
誰能買山種萬竹殘年請老住巴蜀結亭更在竹¶中間
四面雲谿寫山麓風敲最覺夜眠清雨洗驀<md:KR4h0081_SBCK_005-10a>¶延秋望綠
日吟不限三千字日飲定須過百斛隴¶西仙翁持斧客
散馬涼城行新菊為言令弟隠滄¶江如此風流天下獨
乃家正在蠶茨野束束琅玕¶繞茅屋方知白眼待時人
<pb:KR4h0081_WYG_008-11b>
箕踞科頭自為俗是邦¶子雪劇博雅閉門草𤣥食漢祿
多緣未識此君心¶往事微瑕傷白玉使君自是廊廟具
方駕前修詎¶為辱平生抱負勁直節日暮天寒照空谷
始我瞻¶望望不及終我嘆嗟嗟不足乞官倘或從西遊
向¶子亭邊祝黄鵠¶
　　滋溪書堂　　　　　　　　　　謝　端<md:KR4h0081_SBCK_005-10b>¶趙之川滹浸淶易恒滱汦洨各異出惟滋有溪亦¶是匹
或伏或見乃不容不能百里滹是從混混千¶里俱朝宗
<pb:KR4h0081_WYG_008-12a>
子曩涉河觀湖江踔雲蕩日怒擊撞歸¶視子滋嶺之瀧
是滋名揚子所始有田有廬水之¶涘有堂三楹庳非侈
中經子史堂右左高曾遺子¶以自課子迺善繼志不惰
蒐今摭古扶怪竒泓涵¶演迤吐為辭副墨往往傳京師
籯金青紫世所取¶滋溪有源子有後斯堂斯書可世守¶
　雜言¶
　　觀雷溪　　　　　　　　　　　劉　因<md:KR4h0081_SBCK_005-11a>¶飛狐天下脊老氣盤互囘三江瀉天怒合為一水¶東南
<pb:KR4h0081_WYG_008-12b>
來此勢不殺令人愁石門喜見西山開未補¶青天裂誰
鑿渾沌胎奇聲猛狀萬萬古山根幾許¶猶崔嵬兩山倒
傾瀾百丈逢顛崖先聲動毛髮餘¶爽開襟懷初疑萬壑
轉奔石意像髣髴坤軸摧又¶疑鼓角鳴地中百步未到
仍徘徊荒祠下石磴駭¶目何雄哉春風不到太古雪今
日乃得胷中雷穿¶石誰能窮窟宅流沫勢欲浮蓬萊平
生芥蒂今寒¶灰兩耳到骨無纎埃酈元筆頭天下水石
頭之奇¶猶見摧乃知兹游亦竒絶快弄素霓噴瓊瑰東
<pb:KR4h0081_WYG_008-13a>
崖<md:KR4h0081_SBCK_005-11b>¶一片石坐拂千年苔為招郎山君共捲長鯨盃江¶妃
為撾靈鼔催赤鯶躍出銀山堆先生醉來泉灑¶面狂歌
一和湍聲哀¶
　　游郎山　　　　　　　　　　　劉　因¶
昨日山東州馬耳索御凌風嘶今日軍市中不覺¶已落
山之西山之面背一無異不待風烟變化神¶已迷危關
度雪嶺亂石通荒蹊林間小草不識風¶日自太古我行
終日仰羨木杪幽禽啼但見雨色¶來雲物颯以凄忽然
<pb:KR4h0081_WYG_008-13b>
長嘯得石頂痛快如御駿馬¶蹄萬里來長風五色開晴
霓長劔倚天立皎潔瑩<md:KR4h0081_SBCK_005-12a>¶鸊鵜平地拔起不傾側物外想
有神物提詩家舊¶品嵩少同畫圖省見巫山低誰令九
華名獨與八¶桂齊千態萬狀天不知敢以兩目窮端倪
騫騰誰¶避若飛隼側瞰何屈如怒猊千年落窮邊烟草
寒¶萋萋若非酈亭書生此鄉國物色誰省曾分題(酈道/¶元注)
(水經説郎山形勢最真今涿/郡有酈亭其先世所居也)乾坤至寳㑹有待¶豈有江
山如此不着幽人棲頗聞山中人雲間時¶聞犬與鷄只
<pb:KR4h0081_WYG_008-14a>
疑名山别有靈境在不許塵世窮攀¶躋不是先生南游
有成約徑欲共把白雲犂九疑¶窺衡湘禹穴探㑹稽玉
井爛賞金芙蕖日觀倒捲<md:KR4h0081_SBCK_005-12b>¶青玻瓈風烟囘首莫瀟灑南
游準擬相招携¶
　　岳陽樓　　　　　　　　　　　張　經¶
巴陵形勝甲天下郡治西南有樓曰岳陽盡得巴¶陵之
勝至元丙戌余以監察御史按臨長沙道山¶巴陵凡一
往返不暇一登甲午夏備員湖北憲司¶分司于辰始得
<pb:KR4h0081_WYG_008-14b>
以酬平昔之志噫湖山如此造物¶者何其靳邪因留數
語以識歲月云¶
洞庭一水七百里烟朝月夕皆經過豈知斜陽萬¶里更
有一佳處君山十二盤青螺乾坤有此樓萬¶古高嵯峩
憶昨長江咫尺限南北風烟畫本一日<md:KR4h0081_SBCK_005-13a>¶千摩挲今朝快
一登怳若驅沉痾生平所羨鑑湖¶請乃今更覺君恩多
湘靈也似知我至時令白鳥¶來婆娑鐵笛紫荆曲春草
黄陵歌江山一醉謾不¶省悲風落日生白波愛山愛水
<pb:KR4h0081_WYG_008-15a>
亦非癖奈此日月¶如飛梭彭蠡銀山堆碧海青銅磨武
昌雲間嘆黄¶鶴采石天外愁青娥詩家割據幾今古元
氣發泄¶天不訶扁舟歸來月一蓑仙槎巳候三山阿吾
欲¶乗興觀銀河¶
　　題丁氏松澗圖　　　　　　　　鄧文原¶
天目之峯凌紫烟下周林壑紆長川清池斗絶涵<md:KR4h0081_SBCK_005-13b>¶倒景
神運直自疏鑿先彼美幽貞廬間房曲奥辛¶夷荃蒼官
手植經幾年靈虯夭矯今參天門前朝¶流暮流水但聞
<pb:KR4h0081_WYG_008-15b>
激石瀉瀨鳴濺濺山人養真衡茅¶下有書可讀琴可弦
意行清澗曲長嘯松風前山¶月出林高溪花弄春妍仙
人欲來夜將半天空鶴¶唳山凄然飇塵大笑狂馳子口
誦丹訣傳真𤣥我¶欲從之結鄰屋得疏藥圃謀芝田¶
　　我本山人素志丘壑獲歸名山為願畢矣爰¶以四
　　　月十一日離京師是夜抵潞陽慨然賦¶詩遙慰
　　　匡廬隠者併以寄金門諸公為一噱<md:KR4h0081_SBCK_005-14a>¶云
　　　　　　　　　　　　　　　　李　泂
<pb:KR4h0081_WYG_008-16a>
野馬脱覊鞅倐疑天地寛臨風一長鳴風吹散入¶青㝠
間頗如魯仲連蹈海不復還又如安期生長¶留一舄令
人看江南浩蕩忽如海落日照耀浮雲¶關既不能低眉
伏氣摧心顔詭遇特達驚㝠頑又¶不能抱書挾策干萬
乗調笑日月相迴盤匡廬迢¶迢接仙山仙翁泛若秋雲
閑長松之隂引孤鶴望¶我不見空長嘆采鉛天池津飲
淥桃花灣蒼梧倒¶影三湘寒赤城霞氣生微瀾鯨鯢翻
空海波赤曉¶色欲上扶桑難人間之樂兮誠不足恃何
<pb:KR4h0081_WYG_008-16b>
如歸卧<md:KR4h0081_SBCK_005-14b>¶棲巖巒棲巖巒卧巖穴夜半天風吹酒醒猶有
西¶溪萬年月¶
　　先天觀　　　　　　　　　　　范　梈¶
學山之人與山為徒往往在台廬之奥湖江之區張¶公
鍊丹作龍虎丹成御氣游六虚後來出者絶代¶無復有
逸人往𤣥都𤣥都之壇角井孤上摩萬里¶之黄鵠下伏
千尺之飢鼯陰森檜筠自太古斬種¶力與開闢俱搏桑
朝日挂絶壁坐見觀閣青糢糊¶擘厓控弦寫哀壑秋春
<pb:KR4h0081_WYG_008-17a>
雲露芝田腴我亦人間山¶澤臞偶陪時龍賓唐虞有時
一醉黄公壚震風三<md:KR4h0081_SBCK_005-15a>¶日撼不蘇折華不得度弱水揮手
始識仙凡殊玉¶堂學士危與呉遺我兹山之畫圖尋牕
數户久歎¶息無因置我雙摴蒲獨行幽人不受呼掃葉
青澗¶聽啼烏日暮蘿徑相縈紆相縈紆向何處明朝為¶
借麻姑鵬我亦騎之上天去¶
　雜體¶
　　入安南絶不作詩清明感事(集句/)　陳　孚
<pb:KR4h0081_WYG_008-17b>
十里宜春下苑花五年寒食住京華自憐慣識金¶蓮燭
奉使虚隨八月槎¶
囘首扶桑銅柱標芙蓉帳暖度春宵清明寒食誰<md:KR4h0081_SBCK_005-15b>¶家哭
折㦸沉沙鐵未消¶
水流花謝兩無情獨上高樓望帝京閑憶金明池¶上路
人生看得幾清明¶
江東行客思悠哉不盡長江滾滾來寒食清明都¶過了
鷓鴣飛上越王臺
<pb:KR4h0081_WYG_008-18a>
台州城濶海㝠㝠人踏金鰲背上行獨在異鄉為¶異客
無花無酒過清明¶
慈母年高鶴髪垂鄉書無鴈到家遲初過寒食一¶百六
一日思親十二時¶
共籍棃花作寒食孟光舉案與眉齊越裳翡翠無<md:KR4h0081_SBCK_005-16a>¶消息
夜合花前日又西¶
寒食家家出古城滿川風雨看潮生八千里外飄¶零客
起向朱櫻樹下行
<pb:KR4h0081_WYG_008-18b>
一百五日寒食雨風光别我苦吟聲尚書氣與秋¶天杳
同是天涯流落人¶
海客乘槎上紫氛清明時節雨紛紛虎牙銅柱皆¶傾倒
水盡天南不見雲¶
　　遠遊聨句(壬寅冬與伯長同留/姑蘇時伯長將赴都)　　袁　裒¶
海鵬跨南雲一去抉浩蕩宛駒踏北雪絶足追罔¶象(桷/)
宵征車載脂明發燈在幌行邁念悄悄離愁<md:KR4h0081_SBCK_005-16b>¶懷養養(裒/)
違呉始按浙過越猶指掌虹網結長思¶羯皷促新響觴
<pb:KR4h0081_WYG_008-19a>
至不復辭(桷/)駕逸誰能彷明堂企¶棟梁武庫須篠簜材
同瑚璉英(裒/)學媿蓬麻長大¶施朱弦清小薦金莖沆雲
間鶴孤唳(桷/)天外鴻横¶上曉舲斫輕氷午店憇平壤追
攀瞰烟濤(裒/)涉歴¶走塵鞅清淮橋螮蝀薄霧裘驌騻風
臺牛一鳴(桷/)¶日觀雞三唱團桑沃如蓋宿草亂若繦青
帘客沽¶酒(裒/)素鬛漁收網心觀洙泗流眼豁恒岱爽追
程¶騎侵雲(桷/)勸耕農植杖俗厚喜豐登氣俠存慨慷¶伊
河既東流(裒/)維斗復北仰誰云風土殊始覺宇<md:KR4h0081_SBCK_005-17a>¶宙廣骨
<pb:KR4h0081_WYG_008-19b>
聳終超騰神清誰戃怳鈞天夢豈真(桷/)廣¶寒步空想銖
衣入閶闔芥粒視北坱千官紫府榮¶九奏彤庭暢摛文
剪金炬(裒/)展寀簇天仗清都踰¶咫尺弱水謾方丈絳旗
雲霧開寳扇日月晃仁聲¶被八表(桷/)徳意昭羣枉況檢極
封崇芬飶嚴肸蠁¶瑞氣藹重重泰階瞻兩兩駞峯出天
厨(裒/)褭蹏錫¶中帑鳴珂接俊彦正笏遠偏黨徳人笑采
芝逋客¶棄拾橡茅拔要有方(桷/)矢來本無響湘纍但瓌
詞¶越相僅金像遭讒氣徒憤得計身何往豈如及承¶平
<pb:KR4h0081_WYG_008-20a>
相與窮昭朗君行迹飄颻我滯心悒怏輕霜著<md:KR4h0081_SBCK_005-17b>¶裘帽(裒/)
微雪留草莽離歌出蒹葭古製却盆盎先¶登匪一獲後
至激孤奬城南燈火深(桷/)塞北音書¶暀春風漸披拂臘
水將滉漾詩成愈加險酒盡未¶為彊雙眸秋水炯(裒/)累
語春波盪經行度﨑危交¶友希倜儻覊遊棄楚荒遠客
憐齊傖光隂尺璧重¶(桷/)事業千金賞行還鴈塔題復覩
鴻都榜時來戒¶步窘事至勿技癢脂韋本凡近(裒/)鐵石
乃忠讜詞¶林納疵美書田計荒穰列仙㑹儒癯(桷/)羣公
<pb:KR4h0081_WYG_008-20b>
極吏駔¶陸生强咿嚘陶令終骯髒清心百壬避正色上
帝¶饗徒為捧心施莫學畫眉敞功名要無心造物端<md:KR4h0081_SBCK_005-18a>¶有
相行行遂初志操持記疇曩
　¶
　
　
　
　元文類卷五
