# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:18.343215
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0204-005國朝文類-卷第五.
<pb:KR4h0081_SBCK_005-1a>¶
國朝文𩔖卷第五¶
　七言古詩¶
　　鄧州城樓　元好問¶
鄧州城下湍水流鄧州城隅多古丘隆中布衣不¶
復見浮雲西北空悠悠長鯨駕空海波立老鶴呌¶
月蒼烟愁自古江山感遊子金人誰觧賦登樓¶
　　吊故宫　杜瑛¶
月上觚稜椒壁濕飢烏啄碎琅玕石刼&KR0069;飛盡海¶
揚塵廢殿荒䑓土花碧洛陽書生汴梁客一夜春¶
風頭欲白尊中頼有酒如泉醉倚寒䆫破愁寂¶
<pb:KR4h0081_SBCK_005-1b>¶
　　巨源相過話舊有感　王磐¶
中綂三年春二月變起青齊帶吴越鯨鯢轉側海¶
波翻城郭横尸野流血我時辛苦賊中來兵塵糢¶
糊眼不開妻孥棄&KR0162;豺虎口飛蓬飄轉無根荄天¶
寒日暮齊河縣破驛荒凉絶烟㸑騎行驛馬鈍如¶
蛙官吏散地無處喚與君此地忽相逢行䑓郎中¶
氣勢雄憫我白頭遭䘮亂壮我臨難全孤忠急呼¶
驛吏具鞍馬使我厄路還亨通明晨相隨濟南去¶
出入條侯營壘中死生契濶不相棄起居飲食常¶
相同標山華注日在眼綿歴春草及秋風四郊斫¶
<pb:KR4h0081_SBCK_005-2a>¶
木桑柘盡濼源飲馬波濤空兇渠腰領膏野草始¶
見齊魯收烟烽巨源巨源君且坐我欲髙歌君可¶
和徃事回頭十五年猶想離魂招楚些身逢䘮亂¶
百憂&KR0414;生不成名空老大我依破硯竊㤙榮君佐¶
雄藩世最課流萍蹔聚不&KR0123;時且喜相看顔一破¶
我衰無力¶
　　有懐梁仲經父　楊奐¶
羙人熒熒在何處海闊天低隔烟霧珊瑚零落芙¶
蓉空咫尺相望迷去路翠輦金輿雙鳯凰風吹環¶
佩聲琅琅壷觴狼籍事已徃一日萬里愁茫茫劉¶
<pb:KR4h0081_SBCK_005-2b>¶
郎竟是誰家客&KR0010;晚霜華林葉赤羙人熒熒在何¶
處鴨緑江頭江月白¶
　　金太子允恭墨行　劉因¶
黒龍江頭氣欝葱武元射龍江水中江聲怒號乆¶
不瀉破墨揮灑餘神功天人與竹皆真龍墨竹以¶
來九馬空人間只有墨君堂何曽夢到瓊華宫瑶¶
光樓前月如練倒影自有河山雄金源大定始全¶
盛時以漢文當世宗興陵爲父明昌子樂事孰與¶
東宫同文采不随焦土盡風節直與幽蘭崇百年¶
圖籍有蕭相一代英雄誰蔡公䇿書紛紛少顔色¶
<pb:KR4h0081_SBCK_005-3a>¶
空山夜哭遺山翁我亦飄零感白髮哀歌對此吟¶
𩀱蓬秋聲瀟瀟來晚風極目海角天無窮(黒龍江/見金史)¶
(幽蘭軒義宗死所汴亡張蔡公以金實錄歸遺山/甞就公謄録此軸亦公得于汴之中祕者公之子)¶
(仲仁持以求予/詩故終萹及之)¶
　　金太子允恭唐人馬　劉因¶
道人神駿心所憐天人龍種畫亦然房星流光忽¶
當眼徑欲&KR0259;轡秋風前漢家金粟㡬蒼烟江都筆¶
勢猶翩翩東丹獵&KR0016;自豪貴風氣惜有遼東偏天¶
人秀發長白山畫圖省識開元年金源馬坊全盛¶
日四十萬匹如秦川天教刼火留此幅玉花浮動¶
<pb:KR4h0081_SBCK_005-3b>¶
青連錢英靈無復汗石馬悲鳴眞似泣金僊只今¶
囬首望甘泉汾水繁華鴈影邊竒探竟隨轍跡盡¶
兀坐宛在驊騮先人間&KR0002;有穆天子我詩當作祁¶
招篇¶
　　陳氏莊　劉因¶
陳氏園林千戸封晴樓水閣圍春風翠華當年此¶
駐蹕太平天子長楊宫浮雲南去繁華歇囬首梁¶
園亦&KR0069;滅淵眀亂後獨歸來欲傳龍山想愁絶今¶
我獨行㝷故基前日家僮白髮垂相看不用吞聲¶
哭試賦宗周&KR0112;離離(陳氏先父之外家也金章宗/毎遊獵必宿其家淵明謂先)¶
<pb:KR4h0081_SBCK_005-4a>¶
(父龍山指/孟嘉事)¶
　　渡白溝　劉因¶
東北天髙連海嶼太行蟠蟠如怒虎一聲霜鴈界¶
河秋感慨孤懐㡬千古只知南北限長江誰割鴻¶
溝來此處三𨵿南下望風雲萬里長風見髙舉萊¶
公灑落近雄才顯德千年亦英主謀臣史臣強觧¶
事枉著渠頭汗吾皷十年鐵硯自庸奴五載兒皇¶
安足&KR0070;當時一失榆關路便覺燕雲非我土更從¶
晚唐望沙陁自此横流穿一縷誰知江北杜䳌來¶
正見海東青鳥去漁陽撾鼓鳴地中鷓鴣飛滿梁¶
<pb:KR4h0081_SBCK_005-4b>¶
園樹黄雲白草西樓暮木葉山頭㡬風雨只應漠¶
漠黄龍府比似愁岡更愁苦天教遺壘&KR0003;向人凍¶
雨頑雲結凄楚古稱幽燕多義烈嗚咽泉聲瀉餘¶
怒仰天大𥬇東風來雲放殘陽指歸渡¶
　　宋徽宗賜周準人馬圖　劉因¶
筆底金鞍有肅爽誰云不博降王長汴梁門外&KR0002;¶
雲屯畫本相看應自賞十載青衣夢故都經營慘¶
淡欲何如只除金粟呼風鳥曽見昭陵鐵馬趨¶
　　宋理宗書宫扇　劉因¶
杭州宫扇二好事者得之燕市一畫雪夜泛舟一¶
<pb:KR4h0081_SBCK_005-5a>¶
畫二色菊理宗題其背有興盡爲期及晩節寒香¶
之句諸公賦詩予亦同作¶
天津月明啼杜䳌梁園春色凝寒烟傷心莫&KR0003;靖¶
康前呉山又到繁華年繁華㡬時春已換千秋萬¶
古合歡扇銅雀香銷見墨㾗秋去秋来㡬恩怨一¶
聲白鴈更西風&KR0227;盖散爲烟霧空百錢韈錦天留¶
在禍胎要鑒驪山宮當時夢裏金銀闕百子樓前¶
無六月瓊枝秀發後庭春珠簾晴捲天門雪棹歌¶
一曲白雲秋不覺金人淚暗流乾坤㡬度青城月¶
扇影無情也觧愁五雲回首燕山雪花大如席雪¶
<pb:KR4h0081_SBCK_005-5b>¶
花漫漫氷峩峩大風起&KR0006;奈何¶
　　登金荆軻山　劉因¶
两山巉巉捕天色中有萬斛江聲哀人言此地荆¶
軻舘尚餘廢壘山之隈太子西来函𨵿開誰信生¶
&KR0294;爲禍胎筆頭断取江山去已覺全燕如死&KR0069;馬¶
遷尚俠非史才淵明憤世傷幽懐春秋盗例乆不¶
舉紫陽老筆生風雷遺臺古樹空崔嵬平蕪落日¶
寒烟堆紛紛此世亦良苦今古燕秦經㡬回憂来¶
徑欲浮篷莱安得魯連同一盃碣石東頭喚羡門¶
六鰲載我三山来¶
<pb:KR4h0081_SBCK_005-6a>¶
　　㓜安濯足圖　劉因¶
漢家無復雲臺功生平不識大耳公眼中天意鏡¶
中語此身只有扁舟東諸公亦英雄百年能辦山¶
陽封歸来老栢號秋風世路悠悠七十翁乾坤故¶
物雨足在霜海浮雲空復空無刀可断華大尉有¶
死不為丕太中丹青白㡌凛氷雪髙山目送𡨕飛¶
鴻為問蘇家好兄弟萬古北海誰真龍(長公愛文)¶
(舉次公愛㓜安盖氣質各以𩔗云)¶
　　歸去來圖¶
淵明豪氣昔未除翶翔八表凌天衢歸来荒徑手¶
<pb:KR4h0081_SBCK_005-6b>¶
自鋤草中恐皇劉&KR0009;奴中年欲與夷皓俱晚節樂地¶
歸唐虞平生磊磊一物無停雲懐人早所啚有酒¶
令龐通沽眼中之人不可呼哀歌撫捲聲嗚嗚¶
　　淵明歸来圖¶
　　　　　　　　　　　　　　　盧摯¶
留侯晩歲㳺赤松武侯早歲称卧龍忘秦扶漢聲¶
隆隆淵明&KR0004;非避俗翁两侯大節將無同鴈秋持¶
書晋甲子辭鋒時露長沙雄玉弘何幸奉吾足督¶
郵能祚平生胷門前五桞春&KR0293;&KR0293;落絮不與江波¶
東環堵蕭然吾未窮北牎儘有羲皇風盡圖不盡¶
<pb:KR4h0081_SBCK_005-7a>¶
千古意詩成一𥬇浮雲空¶
　　淵明歸來圖　尚野¶
羲皇上人郷里兒田園將蕪非所思楚聲雖託絶¶
怨懟髙情千古歸來辭歸來忽復河山移忠憤意¶
切語益㣲白雲遥遥望不極東籬舊菊西山&KR0340;夷¶
齊奚疑怨耶非况乃貌此遺世姿文行圭璧照方¶
𠕋飄然髣髴空同時子雲擬聖諸儒譏法言羙新¶
吾誰欺考亭夫子春秋筆昭然晉莾日星垂¶
　　過黄陵廟　李材¶
黄陵廟前湘水緑天寒漁郎唱巴曲沙棠舟上月¶
<pb:KR4h0081_SBCK_005-7b>¶
蒼蒼翠蛟白蜃江茫茫似聞清愁五十柱萬里鴻¶
飛楓葉暮神鴉翻舞祠門開珠裳玉䄂霑苺苔玄¶
猿晝啼蘿薜影赤鱗夜去芙蓉冷北渚淚㾗斑竹¶
紋南風哀思蒼梧雲山頭古桂秋露碧山下江流¶
豈終極荒涼掲車雜杜蘅靈風自吹煙霧旌䡖㠶¶
晚向芳洲泊&KR0147;薦蘋羞奠蘭酌沅有汜兮湘有沱¶
洞庭木落生層波裴囬獨詠騷人歌¶
　　金人出塞圖　虞集¶
海風吹沙如捲濤髙爲陁磧深爲壕築壘其上嚴¶
周遭名王專居氣振豪肉食湩飲田爲遨八月草¶
<pb:KR4h0081_SBCK_005-8a>¶
白雲颼颾馬食草實䡖骨毛加弦試弓復置櫜今¶
日不樂心慅慅什什伍伍呼其曹銀黄兎鶻明繡¶
&KR0129;鷓鴣小管随鳴鞉背孤向虚出北臯海東之鷙¶
王不驕錦鞲金鏃紅絨絛按習乆蓄思一超是時¶
皛清天翳絶鴐鵞東來雲帖帖去地萬仞天一瞥¶
離婁屬望目力竭㣲如聞音鷙一掣束身直上不¶
囬折遂使孤飛一片雲頃刻平蕪洒毛血爭誇得¶
雋頓足恱旌旗先歸向城闕落日悲風起蕭屑烟¶
塵滿城鼓㣲咽大酋要王具甘歠三亦欣然沃焦¶
熱閼攴出迎&KR0016;小驖琵琶雨姬紅頻頰舞歌迭進¶
<pb:KR4h0081_SBCK_005-8b>¶
醉燭滅穹廬斜轉氍毹月¶
　　董元夏景山口待渡圖　虞集¶
董元夏山何可得嘉木千章鐡作叢層巒緫含雨¶
氣潤百谷正受川光溢大牙洲渚善洑洄滄江散¶
落碣石開山田何處無耕鑿㝷源不得還俳&KR0422;柳¶
下行人將有&KR0244;臨流不度心爲惻我楫孔堅舟孔¶
安奉子以濟諒非難¶
　　送孟脩兄南歸　虞集¶
老兄五月來作客八年不見頭緫白五人兄弟四¶
人在每憶中郎淚霑臆我家蜀西忠孝門無田無¶
<pb:KR4h0081_SBCK_005-9a>¶
宅惟書存兄雖筦庫實父䕃弟竊餘澤承君恩文¶
章不如仲氏好叔氏最少今亦老土郎十&KR0010;未知¶
學嗟我胡爲長逺道諸兒讀書俱不多又不力耕¶
知奈何憂來唯得二三友看花把酒臨風歌蜀山¶
嵯峨歸未得盤盤先隴臨川側碧梧翠竹手自移¶
應與青松各千尺南風吹雪河始氷兄歸烏帽何¶
睘睘明年乞身向天子共讀父書歌太平¶
　　&KR0009;郷友　馬祖常¶
河邊老父念我出逺&KR0009;亰華書一行謂言白髪今¶
多少又報南園竹樹荒門前石田秔秫熟犢子新¶
<pb:KR4h0081_SBCK_005-9b>¶
生走如鹿莫戀官家有俸錢長年作客身如束¶
　　送蘇公赴嶺北行省郎中　王士熈¶
居庸𨵿頭亂山積李陵臺西白沙磧畫省郎官貂¶
帽側飛雪皚皚馬韀濕馬蹄雪深遲遅行冷月悽¶
雲塞垣明鐵甲無光烽不驚萬營角聲如水清明¶
年四月新草生征人賣劒隴頭耕思君遥遥隔髙¶
城南風城樓來鴈鳴¶
　　萬竹亭　范梈¶
誰能買山種萬竹殘年請老住巴蜀結亭更在竹¶
中間四面雲谿冩山麓風&KR0251;最&KR0116;夜眠清雨洗謄¶
<pb:KR4h0081_SBCK_005-10a>¶
延秋望緑日吟不限三千字日飲定湏過百斛隴¶
西仙翁持斧客散馬涼城行新菊爲言令弟隠滄¶
江如此風流天下獨乃家正在蠶茨野束束琅玕¶
繞茅屋方知白眼待時人箕踞科頭自爲俗是&KR0022;¶
子雲劇博雅閉門草玄食漢禄多縁未識此君心¶
徃事微瑕傷白玉使君自是廊廟具方駕前&KR0113;詎¶
爲辱平生抱負勁直節日暮天寒照空谷始我瞻¶
望望不及終我嘆嗟嗟不足乞官倘&KR0137;從西遊向¶
子亭邊祝黄鵠¶
　　滋溪書堂　謝端¶
<pb:KR4h0081_SBCK_005-10b>¶
趙之川滹浸淶易恒&KR0740;汦洨各異出惟滋有溪亦¶
是匹或伏或見刀不容不能百里滹是従混混千¶
里俱朝宗子曩渉河觀湖江踔雲蕩日怒撃撞歸¶
視子滋嶺之瀧是滋名&KR0045;子所始有田有廬水之¶
涘有堂三楹&KR0763;非侈中經子史堂右左髙曽遺子¶
以自課子廼善繼志不惰蒐今摭古抉恠竒泓㴠¶
演迆吐爲辭副墨徃徃傳亰師贏金青紫丗所取¶
滋溪有源子有後斯堂斯書可世守¶
　雜言¶
　　觀雷溪　劉因¶
<pb:KR4h0081_SBCK_005-11a>¶
飛狐天下脊老氣盤互回三江㵼天怒合爲一水¶
東南来此势不殺令人愁石門喜見西山開未&KR0024;¶
青天裂誰鑿渾沌胎竒聲猛狀萬萬古山根㡬許¶
猶崔嵬兩山倒傾瀾百丈逢顛崖先聲動毛髮餘¶
爽開&KR0109;懐&KR0004;疑萬壑轉奔石意像髣髴坤軸摧又¶
疑鼓角鳴地中百歩未到仍徘徊荒祠下石磴駭¶
目何雄哉春風不到太古雪今日乃得胷中雷穿¶
石誰能窮窟宅流沬𫝑欲浮蓬莱平生芥蔕今寒¶
&KR0069;兩耳到骨無纎埃鄜元筆頭天下水石頭之竒¶
猶見推乃知兹游亦竒絶快弄素霓噴瓊瑰東崖¶
<pb:KR4h0081_SBCK_005-11b>¶
一片石坐拂千年苔為招郎山君共捲長鯨盃江¶
妃為撾靈鼔催赤鯶躍出銀山堆先生醉来泉灑¶
面狂歌一和湍聲哀¶
　　游郎山　劉因¶
昨日山東州馬耳索御凌風嘶今日軍市中不覺¶
巳落山之西山之面背一無異不待風烟變化神¶
巳迷危關度雪嶺亂石通荒蹊林間小草不識風¶
日自太古我行終日仰羡木杪幽禽啼但見雨色¶
来雲物颯以凄忽然長嘯得石頂痛快如御駿馬¶
蹄萬里来長風五色開晴霓長劒𠋣天立皎㓗瑩¶
<pb:KR4h0081_SBCK_005-12a>¶
鸊鵜平地㧞起不傾側物外想有神物提詩家舊¶
品嵩少同𦘕圖省見巫山低誰令九華名獨與八¶
桂齊千態萬狀天不知敢以兩目窮端倪騫騰誰¶
避&KR0002;飛隼側瞰何屈如怒猊千年落窮邉烟草寒¶
萋萋&KR0002;非酈亭書生此郷國物色誰省曽分題(酈/道)¶
(元注水經&KR0003;郎山形勢最真今/涿郡有酈亭其先世所居也)乾坤至寳㑹有待¶
豈有江山如此不着幽人棲頗聞山中人雲間時¶
聞犬與鷄只疑名山别有靈境在不許塵世窮攀¶
躋不是先生南㳺有成約徑欲共把白雲犂九疑¶
窺衡湘禹穴探㑹稽玉井爛賞金芙蕖日觀倒捲¶
<pb:KR4h0081_SBCK_005-12b>¶
青玻瓈風烟回首莫瀟灑南游凖擬相招携¶
　　岳陽樓　張經¶
巴陵形勝甲天下郡治西南有樓曰岳陽盡得巴¶
陵之勝至元丙戌余以監察御史按臨長沙道出¶
巴陵凢一徃返不暇一登甲午夏備員湖北憲司¶
分司于辰始得以酬平昔之志噫湖山如此造物¶
者何其靳邪因留&KR0190;語以識&KR0010;月云¶
洞庭一水七百里烟朝月夕皆經過豈知斜陽萬¶
里更有一佳處君山才二盤青螺乾坤有此楼萬¶
古髙嵯峨憶昨長江咫尺限南北風烟畫本一日¶
<pb:KR4h0081_SBCK_005-13a>¶
千摩挲今朝快一登怳&KR0002;驅沉痾生平所羡鑑湖¶
請乃今更&KR0116;君恩多湘靈也似知我至時令白鳥¶
來婆娑鐵&KR0327;紫荆曲春草黄陵歌江山一醉謾不¶
省悲風落日生白波愛山愛水亦非癖奈此日月¶
如飛捘彭蠡銀山推碧海青銅磨武昌雲間嘆黄¶
鶴采石天外愁青蛾詩家割㨿㡬今古元氣發泄¶
天不訶扁舟歸來月一蓑仙槎巳候三山阿吾欲¶
乗興觀銀河¶
　　題丁氏松澗圖　鄧文原¶
天目之峯凌紫烟下周林壑紆長川清池斗絶涵¶
<pb:KR4h0081_SBCK_005-13b>¶
倒景神運直自䟽鑿先彼美幽貞廬閒房曲奥&KR0605;¶
夷荃蒼官手植經㡬年靈蚪夭矯今參天門前朝¶
流暮流水但聞激石瀉瀬鳴濺濺山人養真衡茅¶
下有書可讀琴可弦意行清澗曲長嘯松風前山¶
月出林髙溪花弄春妍仙人欲來夜將半天空鶴¶
唳山凄然飈塵大𥬇狂馳子口誦丹訣傳真玄我¶
欲從之結隣屋待䟽藥圃謀芝田¶
　　我本山人素志丘壑獲歸名山爲願畢矣爰¶
　　以四月十一日離亰師是夜抵潞陽慨然賦¶
　　詩遥慰匡廬隠者併以&KR0009;金門諸公爲一噱¶
<pb:KR4h0081_SBCK_005-14a>¶
　云　李泂¶
野馬脫覊鞅倐疑天地寛臨風一長鳴風吹散入¶
青冥間頗如魯仲連蹈海不復還又如安期生長¶
留一舄令人看江南浩蕩忽如海落日照耀浮雲¶
𨵿既不能低眉伏氣摧心顔詭遇特達驚冥頑又¶
不能抱書挾䇿千萬乘調𥬇日月相廽盤匡廬迢¶
迢接仙山仙翁泛&KR0002;秋雲閑長松之隂引孤鶴望¶
我不見空長歎采鉛天池津飲渌桃花灣蒼梧倒¶
影三湘寒赤城霞氣生微瀾鯨鯢翻空海波赤曉¶
色欲上扶桑難人間之樂&KR0006;誠不足恃何如歸卧¶
<pb:KR4h0081_SBCK_005-14b>¶
棲巖巒棲巖巒卧巖穴夜半天風吹酒醒猶有西¶
溪萬年月¶
　　先天觀　范梈¶
學仙之人與山爲徒徃徃在台廬之奥湖江之區張¶
公鍊丹作龍虎丹成御氣游六虗後來出者絶代¶
無復有逸人住玄都玄都之壇角井孤上摩萬里¶
之黄鵠下伏千尺之飢鼯隂森檜筠自太古斬種¶
力與開闢俱榑桑朝日挂絶壁坐見觀閣青糢糊¶
擘厓控弦冩哀壑秋春雲露之田&KR0254;我亦人間山¶
澤臞偶陪時龍賔唐虞有時一醉黄公壚震風三¶
<pb:KR4h0081_SBCK_005-15a>¶
日撼不蘇折華不得度弱水揮手始識仙凡殊玉¶
堂學士危與呉遺我兹山之畫圖㝷牎&KR0070;戸乆歎¶
息無因置我𩀱樗蒲獨行幽人不受呼掃葉青澗¶
聽啼烏日暮蘿徑相縈紆相縈紆向何處明朝爲¶
借麻姑鵬我亦&KR0016;之上天去¶
雜體¶
　　入安南絶不作詩清明感事集句　陳孚¶
十里冝春下𫟍花五年寒食住京華自憐慣識金¶
蓮燭奉使虗隨八月槎¶
回首扶桑銅柱標芙蓉帳暖度春宵清明寒食誰¶
<pb:KR4h0081_SBCK_005-15b>¶
家哭折㦸沉沙鐵未消¶
水流花謝兩無情獨上髙樓望帝京閑憶金明池¶
上路人生看得幾清明¶
江東行客思悠哉不盡長江衮衮來寒食清明都¶
過了鷓鴣飛上越王臺¶
台州城濶海冥冥人踏金鰲背上行獨在異郷爲¶
異容無花無酒過清明¶
慈母年髙鶴髮垂郷書無鴈到家遲&KR0004;過寒食一¶
百六一日思親十二時¶
共藉棃花作寒食盂光舉案與眉齊越裳翡翠無¶
<pb:KR4h0081_SBCK_005-16a>¶
消息夜合花前日又西¶
寒食家家出古城滿川風雨看潮生八千里外飄¶
零客起向朱櫻樹下行¶
一百五日寒食雨風光别我苦吟身尚書氣與秋¶
天杳同是天涯流落人¶
海上乘槎上紫氛清眀時節雨紛紛虎牙銅柱皆¶
傾倒水盡天南不見雲¶
　　逺遊聮句(壬寅冬與伯長同留/姑蘇時伯長將赴都)𡊮裒¶
海鵬跨南雲一去抉浩蕩宛駒踏北雪絶足追罔¶
象(桷)宵征車載脂眀發燈在幌行邁念悄悄離愁¶
<pb:KR4h0081_SBCK_005-16b>¶
懷養養(裒)違吳始接淅過越猶指掌虹網結長思¶
羯皷促新響觴至不復辭(桷)駕逸誰能彷眀堂企¶
棟梁武庫湏蓧蕩材同瑚璉英(裒)學媿蓬麻長大¶
施朱弦清小薦金莖沆雲間鶴孤唳(桷)天外鴻横¶
上曉舲斫䡖氷午店憇平壌追攀瞰烟濤(裒)渉&KR0663;¶
走塵鞅清淮橋螮蝀薄霧裘驌騻風臺牛一鳴(桷)¶
日觀雞三唱團桑沃如盖宿草亂&KR0002;繈青帘客沽¶
酒(裒)素鬣漁收網心觀洙泗流眼豁恒岱爽追程¶
&KR0016;侵雲(捔)勸耕農植杖俗厚喜豐登氣俠存&KR0099;慷¶
伊河旣東流(裒)維斗復北仰誰云風土殊始覺宇¶
<pb:KR4h0081_SBCK_005-17a>¶
宙廣骨聳終超騰神清誰戃怳鈞天夢豈眞(桷)廣¶
寒歩空想銖衣入閶闔芥粒視北坱千官紫府榮¶
九奏&KR0686;庭暢摛文剪金炬(裒)展寀簇天仗清都踰¶
咫尺弱水謾方丈絳旗雲霧開寳扇日月晃仁聲¶
被八表(捔)徳意昭羣枉泥檢極封崇芬飶嚴肹蠁¶
瑞氣藹重重泰階瞻兩兩駞峯出天厨(哀)&KR1153;蹏錫¶
中帑鳴珂接俊彦正笏逺偏黨徳人𥬇采芝逋客¶
棄拾橡茅㧞要有方(桷)矢來本無嚮湘纍但瓌詞¶
越相僅金像遭讒氣徒憤得計身何徃豈如及承¶
平相與窮昭朗君行出飄颻我滯心悒怏輕霜著¶
<pb:KR4h0081_SBCK_005-17b>¶
裘帽(哀)微雪留草莽離歌出蒹葭古製却盆盎先¶
登匪一獲後至激孤奨城南燈火深(桷)塞北音書¶
&KR1644;春風漸披拂臘水將滉𣻌詩成愈加險酒盡未¶
爲彊雙眸秋水炯(裒)累語春波盪經行度﨑危交¶
友希倜儻覉遊棄楚荒逺客憐齊傖光隂尺璧重¶
(捔)事業千金賞行還鴈塔題復覩鴻都榜時來戒¶
歩窘事至勿技癢脂韋本九近(裒)鐵石乃忠讜詞¶
林納疵美書田計荒穰列仙㑹儒癯羣公極吏駔¶
陸生強咿嚘陶令終骯&KR1507;清心百壬避正色上帝¶
饗徒爲捧心施莫學畫眉敞功名要無心造物端¶
<pb:KR4h0081_SBCK_005-18a>¶
有相行行遂初志操持記疇&KR0494;(桷)¶
國朝文𩔖卷第五¶
<pb:KR4h0081_SBCK_005-18b>¶
