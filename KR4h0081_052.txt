# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:20.978059
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 52
#+PROPERTY: FILE SB04n0204-052國朝文類-卷第五十二.
<pb:KR4h0081_SBCK_052-1a>¶
國朝文𩔖卷第五十二¶
　墓誌¶
　　南京路緫管張公墓誌銘　姚燧¶
公諱庭珍字國寶曾大考淵大考士明以武力再¶
丗爲金千夫長家臨潢之全州考楫北京都轉運¶
使故又家北京公於次爲中子沉性易直通毅辨¶
彊綜經緯史尤長左氏春秋筮仕巳存愛民利物¶
志事先帝以典内帑受知先是髙句驪不請徙¶
居海中江華島上遣使問何由且詗其貳服親¶
擇廷臣可者即命公時年二十三至其國王禮事之甚¶
<pb:KR4h0081_SBCK_052-1b>¶
㳟書言吾&KR0010;入幣大國未甞不謹臣職非與未臣而敵¶
巳臣而叛者比而大軍&KR0010;入邊劉吾人民奴吾子¶
女有吾貨財蹙吾土疆吾是以捨&KR0283;而完險誠出¶
甚不得巳之謀非首䑕他圖爲也末䟽黄金以兩¶
計白金以鎰計各千百數爲壽又言誠以是慺慺¶
之言歸聞之上幸止邊軍無歳入願&KR0010;幣外别入¶
如今相壽者數歳&KR0010;爲謝公勃然曰王以　天子之¶
使求貨來邪揮去歸具道王言且保其國無他避¶
掠徙耳上亦悟曰人&KR0010;入幣事之又加兵罪之誠¶
何以待不臣而敵巳臣而叛者詔令軍止戍邊¶
<pb:KR4h0081_SBCK_052-2a>¶
無入掠自是完東夷室家父子無慮萬億計自將¶
伐宋從至閬中留爲安撫使施治兵間裹摩創殘¶
外供仗糧不擾而集　今上即位中統建元自將¶
北伐以故先朝故臣熟西京入漠南路俾置傳驛¶
兼給餽餉至元四年授同簽&KR0269;蕃經略使兵裁叛¶
離仁革狠頑渠酋讋撓滋乆安順六年授朝列大¶
夫佩金符責貢安南時巳徵天下兵數十萬圍襄¶
陽實爲蹶宋起本勲臣故相上與咨軍國謀不可¶
一日離側者皆出行省董師公至其國王立受詔公¶
詰曰王行非止違命於禮於利害且不熟知揆此¶
<pb:KR4h0081_SBCK_052-2b>¶
&KR0022;人民土地不當天朝一緫管治皇帝不欲郡縣¶
王地版籍王民聽其稱藩遣使諭㫖徳至渥也且¶
王以與宋輯睦緩急爲援今百萬之師長圍襄陽¶
鳥飛路絶朝夕將拔席卷渡江覆其國都易如振¶
槁王猶倔岸海徼恃爲唇齒自矜尊高事且上聞¶
天威小震無煩逺召中國雲南十萬之師再月可¶
至視丘墟王廟草&KR0068;王庭者將不難爲其審䇿之¶
王屈降拜益慚憤將以兵恐公使力士白刄環衛¶
公廼示怠㢮袒寢一室盡擲所懸箭弓刀槊付衛¶
士聽汝何爲天暑渇甚毎取江水以進皆温惡不¶
<pb:KR4h0081_SBCK_052-3a>¶
可飮食及索井汲不許曰吾俗不相恱者多投毒¶
井中殺人公曰自我所求毒死不恨終汲飮食自¶
是安南君臣多度公者八年會公以安南貢至襄¶
陽猶未㧞即授行省郞中承事勲貴巉絶不阿惟¶
見之營衙足蹟不及其門商較事宜言宏色厲或¶
有以凌驁見短者故右丞相史忠武公天澤解之¶
曰是其爲心忠正侃侃人也乆親其人必實吾言¶
十年襄陽下改省爲行樞宻院以勞遷中順大夫¶
遙知歸德府行院經歷大軍南規渡江復行省公¶
復郞中俄降虎符襄陽路緫管兼府尹毀城樓以¶
<pb:KR4h0081_SBCK_052-3b>¶
完廟學散契軍以惜月廪剗弊施宜當其後先明¶
年改&KR0101;郢復二州位安撫使上&KR0162;魚荻之賦使人¶
厭腥食家給蒸薪月發倉以贍餓乏視便輙行事¶
巳劾聞十四年陞嘉議大夫&KR0101;平江路位緫管上¶
郢復民聞去遮馬號送萬數其治平江考績亦最¶
他路十五年改同知浙東道宣慰使未行改大司¶
農卿丁内艱時軍興法聞喪不得輙行乞犇赴不¶
報公願還所受制書爲民行省知不可奪歸之旋¶
艫枵然金玉美女色色無有惟文書衣被而巳今¶
中書省右丞相伯顔夙甞疑爲凌驁者後顧爲深¶
<pb:KR4h0081_SBCK_052-4a>¶
知公甞語人曰諸將渡江無不荒貪獨予與國寶¶
清慎自持聞者以爲知言公家居四年又終外艱¶
十九年以才起復仍故官嘉議大夫南京路緫管¶
兼開封府尹至治之&KR0004;見星而出見星而歸凡前¶
政積事留獄旬月剖擿皆出尤善發姦伏有控鶴¶
十餘軰比公至僦大第聚居二年黄金横帶出入¶
飲食街陌縱横人謂其眞也公曰控鶴役在京師¶
乆此不行必劇賊也密喻有司以意期三日盡𦤺¶
其黨索贜以來得金帛寶王服玩典質券契盈室¶
鞠之皆欵服物則椎埋所𫉬妻妾僕使皆掠民子女¶
<pb:KR4h0081_SBCK_052-4b>¶
或娼&KR0078;眀日告曉市中皆杖死民駭其神捷闔境¶
乏食巳聞未報輙止稅勿輸明年河北大旱民流¶
徙就饒及可朔數萬人郡縣畏損户罪謾以逃聞¶
省部遣使分道邀之許發倉人給三月食還所籍¶
民聚謀曰吾得食三月&KR0018;難歸重難勝鬻將何噉¶
且各賣質田廬而南至家何爲愁歎無聊&KR0002;出一¶
喙公謂其使曰斯民非賊河南非别界皆聖上民¶
社也非不知奉命不輙濟可以無罪誠不忍老稚¶
頓踣吾治甘受禍以活此民則下令諸津急濟果¶
有以專行上告者事下御史大夫即治㢘之境民¶
<pb:KR4h0081_SBCK_052-5a>¶
皆曰吾侯賢牧其爲開封明斷不阿可當今代包¶
拯大夫察其無他簿責而歸奏寢不下秋雨潦河¶
決原武泛杞灌太康自京北東&KR1071;爲巨浸廣貟千¶
里冐垣敗屋人畜流死公括商人漁子船百十艘¶
又編木爲筏具糗糒載吏離散四出徃取避水升¶
丘巢樹者所全活以口計無慮百千水又齧京城¶
入善利門波流市中晝夜董役土薪木石盡力以¶
與水𨷖不少殺乃崩城堰之城害旣弭復大發數¶
縣民増外隄防分直爲三直役一月逃罰作倍起¶
陽武黒石東盡陳留張怒河綿亘百三十里如期¶
<pb:KR4h0081_SBCK_052-5b>¶
三月隄防悉完以至元甲申七月二十二日卒官舎¶
年五十六河南之民識與不識如喪其親戚家纔¶
餘俸半月將歸塟貧不能西&KR0271;封市民雄財者户¶
&KR0608;之又遣子弟數百人持錢分程具奠越别治洛¶
陽五百里凡千里及潼𨵿以其年九月塟安西府¶
咸寧縣洪同鄉少陵原都運公&KR0631;之左夫人何氏¶
温淑静端男子三人岳提舉郢復魚湖崇西蜀行¶
省宣使嵤未仕女子三人一&KR0244;太平州録事韓和¶
一&KR0244;紀徳信一&KR0244;鞏思齊後三年其季太中大夫¶
諸蠻夷部宣慰使庭瑞以燧素知公求銘其墓辭曰¶
<pb:KR4h0081_SBCK_052-6a>¶
年五十六固不云天較齊耋𦒿孰謂壽考究其致¶
之豈無以然國茍有利棄身&KR0002;&KR0162;東北雞林挐舟¶
以使西南雕題登馬巳至視數萬里爲歩仞餘招¶
麾兩玊嗾臺指輿吐蕃獷狹化不犯令由積苦勞¶
至不延命壽也無稱丗不爲臧死有可述短不害¶
長襄陽軍謀郢復民效已實巳著猶其小小&KR0271;封¶
蠲租舟民于河電擊霆馳懸躬禍羅下燭其忠繇¶
明后聖老幹經摧霜風踰勁大浸稽天陸舞龍蛇¶
流死所餘丘木是家乃集舟航乃筏以繼乃求以¶
濟取置平地穴陴摧防萬杵登登役不踰時隱其¶
<pb:KR4h0081_SBCK_052-6b>¶
阜陵民流他疆我飫其食我疆沴傷皆手援溺顒¶
顒公哉人之騶虞彼饞婪婪横目虎貙雖古循吏¶
列傅史𠕋載筆今功孰怍爲匹少陵之原有坊其¶
丘銘石道周以襮諸幽¶
　　唐州知州楊君墓誌銘　姚燧¶
自盗殺阿合馬後桑葛使緫制院結知¶
丗祖氣熖烜烜爍人倖進者入賄其家或藉其一¶
言以爲事從中下必中書官之者月無虚旬毎爲¶
中奉大夫參知政事居寛所裁甚不得巳如請乃¶
簿所躐級干政者俟有問他日則引以爲稽其人¶
<pb:KR4h0081_SBCK_052-7a>¶
不利也一且爲尚書右丞相誣而殺之惟其子集¶
賢直學士奉直大夫朂不孥自餘妻及子景奴婢¶
凡資業皆籍入縣官桑葛敗誅故奉訓大夫知唐¶
州君居簡始敢上䟽列明其兄自部曹史主事省¶
&KR0122;都左右司檢正中舎郎中知府憲副侍郎宣同¶
典外郡尚書吏曹參議中書御史中丞參行省中¶
省政與國宣勞爲時才臣章章在人口耳今賊國¶
臣不逭誅夷宜爲死者雪其非辜庶彰聖伐日月¶
高懸之明參知政事梁徳珪以聞勑有司償所籍¶
入而朂㝷卒無子又哀景雖二子一女而疾癈于¶
<pb:KR4h0081_SBCK_052-7b>¶
莘而女年及矣自燕携大參商公左山孫企伊入¶
壻其家自莘而唐&KR0138;一閱月而景卒意者景訃未¶
至與至而未之知到官四十日當元貞乙未十月¶
三十日而君亦卒年止五十七嗚呼何天之不福¶
中奉之家耶身戮一室瓦裂二子繼死一不後一¶
有而弱君訟還所籍又爲求壻令恤廢姪之家處¶
事變之極狃薄俗之囿少不失天理民彛之正爲¶
弟爲從父從祖曰悌與慈雖古人復作有一尚之¶
乎而天之報施者反如是也蓋君自筮仕試吏從¶
萬夫長嚴忠濟從己未渡江後使交鈔庫曹州改¶
<pb:KR4h0081_SBCK_052-8a>¶
南京轉運司知事以善其職從其司請陞經&KR0663;俄¶
授從仕郎大名路緫管府經&KR0663;尹范縣同提舉信¶
州宣課遷承務郎浙西宣慰司經歴換承直郎上¶
都留守司經&KR0663;遭事難爲身出任之官長有不相¶
能必委曲調順如媒氏之合二姓始異而終同之¶
凡此皆佐人出理者而非其所自爲也惟范縣爲¶
近民又壓於郡守有不伸及今爲唐&KR0002;可以有爲¶
而遽巳此哀哉君字子敬姓楊氏漢弘農大尉震¶
苗胄五丗祖綯爲宋儀曹易州死於金兵生&KR0022;基¶
秘書監爲金名士書𦘕兩絶人曰可與李公麟者¶
<pb:KR4h0081_SBCK_052-8b>¶
埒以通奉大夫永定軍節度使致事生郊社署令¶
皜自儀曹而下皆家燕皜生監歸徳酒庭直避金¶
亂居莘生澧君之考也君交人誠和視新識如故¶
知傾貲歡樂之夫人梁氏二子二女翰林國史院¶
檢閱官昇一未名女長&KR0244;同縣士族王文讓季在¶
室　皇上即位之年冬十一月詔修¶
丗祖三十三年實録院置檢閱官其究覈故事職¶
也而其末九年燧與侍讀髙凝共緫裁之昇也實¶
當筆至元二十七年之一年顧與修撰而下年分¶
其事巳可見其文賢無沗靣命矣由同官相驩故¶
<pb:KR4h0081_SBCK_052-9a>¶
介其考唐州君先摯㑹從史院諸賢還進史上都¶
及與之别未數月訃至期昇㑹塟莘絰杖言曰昇¶
惡逆不得見先人屬纊巳抱終天之恨不得公銘¶
亦不可復食息人丗矣敢泣血請乃銘之曰¶
觀人之槩惟在其大大使可書其細巳蓋嗚呼唐¶
州其大何如流風不移天理篤居惟天於人&KR0002;薄¶
而&KR0779;雖所薄今將昌爾後人之識狹其中安知厚¶
竟之求視銘異時¶
　　瀏陽縣尉閻君墓誌銘　姚燧¶
閻宏少燧十七年識之七年矣走未甞遇以凡士¶
<pb:KR4h0081_SBCK_052-9b>¶
宏亦願遊吾門彚所述焉始記銘其祖醫𨼆君墓¶
于時尉瀏陽考府君不恙也今焉六年又求銘其¶
墓嗚呼何兩君皆不及知而幸襮潛徳其幽宏豈¶
有見走文可以信後丗然與走不讓爲者則以荅¶
其爲好&KR0059;今故也君諱鼎吉字和卿醫隱長子其¶
卿其丗其遷徙與醫隱所以教者皆見先誌以至¶
元二十一年尉瀏陽二十六年受代三十年秋七¶
月十七日卒年六十八僑墓長沙元配姚氏再配¶
白氏二子宏&KR0122;省江西與蕃也四女一適郡人徒¶
單全一&KR0244;南陽髙舉二在室孫男女三人宏將以¶
<pb:KR4h0081_SBCK_052-10a>¶
明年五月庚寅歸塟其郷先塋其自狀曰君㓜躭¶
誦記敏爲文辭異其時它門兒者皆其小徳削不¶
致詳而日勤於筆録如易正義論語注漢紀傳&KR0199;¶
唐傳治鑑節文選杜詩註十餘書亡慮數百萬言¶
具藏吾家手澤尚新可以汗車牛未聞人有辦爲¶
者與學仕事人則從張公&KR0022;彦宣撫天平爲四川¶
行樞密院柴楨照磨用禮卿王博文薦出官瀏陽¶
非賢不即與居母申憂廬墓毀悴杖而後起皆出¶
處不苟倫理至篤者又曰君胷中廓廓無城府商¶
古今人物成敗賢不肖必當其實諫友過不計嫌¶
<pb:KR4h0081_SBCK_052-10b>¶
怨盡我責善樽爼之容粹如不流爲詩千餘篇號¶
訥齊以宏信愛必不誣親燧取筆之曰君喟然吾¶
少厲志嗜學官止一尉殆天戯人者則不可也亦¶
思尉爲君行道資乎蓋尉有難爲有利爲江南大¶
縣戸動十萬一尉兵額止於數十而押綱衛使恒¶
抽其半又其身有疾疢喪婚之請其直司日不盈¶
三二十軰盜逐不得必尉焉罪小則輟禄大而奪¶
官是不白其力少不足以制姦而惟責其專印不¶
職也是其所難凡尉一丗同者而君有獨焉在令¶
尉恒居縣禦冦無敢他遣而湖省犯法臣特遣數¶
<pb:KR4h0081_SBCK_052-11a>¶
千里送所市紗羅京師賦出非其口也入納非其¶
手也市者顧不必送而顧必令不遣者送之有司¶
又大其尺度重其鈞權從而責其輕短不使得歸¶
取償有司必舉息立輸府又遣修杭海戰艦欽廉¶
人難其一君難其三此其所由重困也其利爲者¶
必求爲盜罪不抵死甞墨其肌月呈身有司者署¶
使伺盜曰虵之所塗虵能知之吾使過耳口不言¶
所㫖使自喻之彼方困拘罪籍一朝得交平民出¶
入惟求圖報雖身爲盜將不避爲況囊橐他盜頥¶
指富室惟所便取坐受其有盜得其粗我得其細¶
<pb:KR4h0081_SBCK_052-11b>¶
擇丗所共寶不可形迹敗者歸之尉有司覈盜不¶
得依月日則杖尉兵一杖加一等三杖而止耳伺¶
盜特尉權一時宜宻置無迹何及焉尉所輟禄幾¶
何而伺盜資之什伯不貲也盜爲伺盜忠臣伺盜¶
爲尉忠臣又其巧者與隣尉交驩私要言曰吾得¶
盜必使誣汝縣富室曰甞巢窟焉曰屢資給焉幸¶
羅之獄足吾欲縱之民惟知德吾耳汝得盜亦如¶
是取償吾縣易地爲之胥相益也其月縱兵歸詭¶
代家人責入傭直與名以兵備歛者又所得爲也¶
凡是數事今之尉者十出其半嗚呼尉乎禦盜歟¶
<pb:KR4h0081_SBCK_052-12a>¶
師盜歟觀夫人髑法肆行徼倖未露悸人大語則¶
君掩耳此倫拘拘恪恪自靖其道不少萌憂不足¶
休休吾心賢何如也是爲銘¶
　　薊州甲局提舉劉府君墓誌銘　姚燧¶
京山安陸屬縣也其尹承事郎兼勸農事劉德源¶
以邑士安某爲先來言曰先生丗名篤古善文者¶
聞今賢公卿之胄或不逺數千里及門求表著其¶
先烈者相踵也德源之治去先生之居四舎耳心¶
&KR0060;覬之我先人之位固不大昭於時如得先生銘¶
則没而名庶延也因叙曰吾劉氏居龍興黒土坂¶
<pb:KR4h0081_SBCK_052-12b>¶
者不知始何祖其諱與㳄又不可考質先人始以¶
函工賜田通州後以鍜製精堅他工遷彰德院長¶
㝷官進義副尉徙平陽雜造局副使再官進義校¶
尉爲使又官敦武校尉薊州局使猶領於提舉司¶
以勞&KR0055;而資乆也制以前官超爲提舉俄病廢兄¶
德淵嗣爲降同提舉德源同知許州實待而南以¶
至元三十一年九月一日卒官舎年六十八顧言¶
必塟通之樂村以其年十二月廿五日竁焉又曰¶
嗚呼位有貴賤故功有顯微我先人始以函工一¶
朝而賜服五品其功則止善於其職何顯之能爲¶
<pb:KR4h0081_SBCK_052-13a>¶
人子惟其考甞愆於時者始不敢求以昭明否者¶
其欲逺其聞者亦豈異賢公卿胄之心也惟哀而¶
允之燧曰凡今爲制天下歳程惟甲不領於工曹¶
逕入太府縣官親考其苦良而黜陟之衛士必賜¶
而藏之家弊則持故賜求易使𢌿之新他臣有私¶
藏者罪死況私爲者乃先人雖班雜職而縣官視¶
以爲要焉自常工而跂之亦曰遇矣君諱智晜弟¶
四人其次居二娶&KR0045;氏前卒一年同穴樂村二男¶
則同提舉與京山也女適太常寺管勾李某銘曰¶
五兵皆賊人戰而恃以不殤惟函爲扞焉爾如君¶
<pb:KR4h0081_SBCK_052-13b>¶
二十始傳以及疾廢爲之二十年始曰千被被全¶
一人亦千人矣其功亦豈曰微孟子曰函人惟恐¶
傷人由術推心君亦仁哉此其藏¶
　　廣州懷集令劉君墓誌銘　姚燧¶
大德戊戍燧遊長沙太原寓士劉致手所爲文&KR0002;¶
將取正焉者走何以荷之讀之盡卷賞其爲辭清¶
㧞宏𧰟爲之不巳可進乎古人之域旣又自狀其¶
先人懷集令之岀處丐銘幽墟感其心將昭明所¶
生爲叙之曰君諱彦文字子章年廿有八筮仕當¶
中統三年而知堂印乃岀管勾北京行省承發省¶
<pb:KR4h0081_SBCK_052-14a>¶
廢而歸授徒其家將十五年謂爲無意於丗之事¶
㑹者耶當秦邸肇䦕與故丞相阿里公之行省長¶
沙也無不徃干之會同知堂印者許楫爲憲長沙¶
言之丞相丞相自省郎中故居&KR0002;晚君來便宜版¶
爲郴之録事群盜竊發無時芟夷未靖也君不忍¶
夷其俗而苟簡於治爲之四年又三年始官進義¶
校尉廣之懷集令羣盜滋張䖍人民燔城郭以冐¶
天誅者肆無所忌官軍少不足爲恃授郷民兵雜¶
而殱之格𨷖屢衂徙民保東山前募民闢田入租¶
私廪者爲米八百石一盡於餉増戍之兵與遭冦¶
<pb:KR4h0081_SBCK_052-14b>¶
之家嶇﨑艱梗炎瘴者四年以至元廿六年四月¶
三十日而竟卒是何宦之不逹耶今卑官無要知¶
堂印者去丞相㝷丈儼立案前護守終日不食頃¶
去晨而出暮而歸日必再至丞相家丞相出畋入¶
奏無不與偕　&KR0073;廟爲燕王日當朝廣寒殿君立¶
庭下問盝中何有君則曰堂印也索而發封玩之¶
其親接如何其榮如何遇也如何皆他人取將相¶
之資也一旦管勾北京行省去丞相千里録事于¶
郴西南北京又數千里終乃令懷集於南海之濵¶
其不寖近而逾逺者丗恐無君匹也豈讀書一過¶
<pb:KR4h0081_SBCK_052-15a>¶
千百言不忘力兼人射命中皆文武器略足以表¶
見一時者有是賢人巳不凌人人則忮之耶且求¶
以剸物置干將鉛刀其前蒙稚猶知後鈍而用銛¶
及論取士則以方者爲徒足持巳而圜者始周乎¶
物故率棄明炳勁特者爲不易馴使而顧録捨荏¶
弱而不自持者爲善適俗而賢之君豈坐是也耶¶
其邵子所謂陽在隂中陽逆行時之爲也故平生¶
之道刑家則多其功於政者僅此譬水在山束於¶
溪壑崖谷之險不得犇放平&KR0283;爲澮爲川其漑潤¶
不愽者亦𫝑然哉君石州寧郷人權殯長沙佛宇¶
<pb:KR4h0081_SBCK_052-15b>¶
文有玉亭小稾祖開參元帥府軍謀考汝欽妣馮¶
氏郡君李氏三子致某某二女歸薛氏李氏銘曰¶
士乆其窮觀守之篤吏極其逺試治之朂且中其¶
年而卑其禄皆彼蒼者隂厚其蓄抑不信之以昌¶
爾續¶
　　故民鍾五六君墓銘　姚燧¶
繄鍾徙&KR0123;潁川自迫於靖康繹騷避&KR0123;而來岳丗¶
方四由元而冨仕明至實生文興叔進字郎行五¶
六以族次凡是四丗皆不位吁哉五六遁迹市乃¶
如天啓所狀事居家&KR0895;謹文縝緻嚴訓厥子俾知¶
<pb:KR4h0081_SBCK_052-16a>¶
義自奉殊貶志勤勩基約以極豐其積此邦師之¶
陶猗視居郷侃侃和以易不私其有善分施歳荒¶
民饑閔瘠瘁發我廪&KR0067;飫老稚崩梁壞塗揵石治¶
至今行者頼其利已丑之閏月庚出年六十八丗¶
廼棄塟之三陽先墟比黃室之子南秀嗣南英南¶
金又其季一女結䄜未決議男孫滿十女半是一¶
庭孌&KR0006;貫魚似椒聊蕃升必天意豈憐之家乆踣¶
躓一朝起行當遐致況如南秀士服&KR0013;下及二季¶
皆學仕始卑終高&KR0002;登陛或者而宗由昌熾匍匐¶
哀求銘玄誌伊誰成厥&KR0895;子志苟有善奚必門地¶
<pb:KR4h0081_SBCK_052-16b>¶
漢民仲山凡豈異奮筆發𨼆太史燧¶
　　彭澤縣尹姚君墓誌銘　呉澂¶
延祐五年秋予赴集賢八月次眞州病未克進陜¶
人姚紱數數詣予所館一日言曰紱之先河中人¶
金代甞仕&KR0593;州因家于陜吾父諱思恭字敬父至¶
元間仕廣東宣慰司有海商&KR0013;強盜誣執其仇司¶
官之貳右商逮捕牽聮三十人繫廣州獄事至司¶
貳酷法以鞠死者三之一存者誣服吾父知其寃¶
會歳終吏牘互易所掌此獄𨽻吾父即以寃狀白¶
官不答時廣東得專殺貳命出囚于庭將施刑吾¶
<pb:KR4h0081_SBCK_052-17a>¶
父謂囚曰汝今就死囚畏慴不敢翻異貳令吾父¶
署牘父曰𧷢仗未完人命不可輕職可罷牘不可¶
署貳大怒趣署逾急吾父度不可巳抱其牘踰牆¶
走匿僧舎越五日梅州𫉬正賊𧷢仗悉具械送以¶
上貳慙恚喑黙吾父引寃囚十九人釋之囚哭拜¶
曰非姚&KR0122;我輩死乆矣自後獄有疑必𢌿吾父覆¶
問平反者甚衆廣東考滿簿宣之南陵丞劉莊鹽¶
&KR0163;尹峽之長陽提領采石鹽引所治民理財俱有¶
政績歸塟吾祖于陜受江州彭澤尹未任昨歳六¶
月以疾終于眞州寓舎年六十六歷官將仕從仕¶
<pb:KR4h0081_SBCK_052-17b>¶
至承務止痛惟吾父&KR0895;友慈祥劬書諳律仕未顯¶
逹賫志以殁紱將以明年秋奉柩祔塟鼎湖祖塋¶
先生賜一言死不可朽而不肖孤送親之終庶其¶
有恔乎予謂&KR0002;父蓋良吏也廣東一事眞有洗寃¶
活死之功是可書巳承務君之考諱某監陜州酒¶
稅妣某氏妻楊氏彭氏先卒後娶蕭氏子紱紳女¶
適眞定李純皆彭出也銘曰¶
位不信志意其有嗣報未稱施意其有遲¶
　　熊君佐墓誌銘　呉澂¶
冨州之甲氏熊爲盛而不一族横岡之族其先知¶
<pb:KR4h0081_SBCK_052-18a>¶
制誥龍圗公之後繇鄱徙至諱之翰者早丗其配¶
周氏以姨之子爲子寔丞相京文穆公之從孫諱¶
禮娶從事郎王尉之女生四子仲諱大涇娶韶州¶
周守之姑生子二君佐諱師賢其長也㓜敏悟長¶
治進士藝馳俊譽叔父貢士曁郷先軰皆期一早¶
逹僅一試貢闈而科舉廢讀書娯親于山中至元¶
壬午先廬燬隱城市十年父旣没養毋逾盡歡大¶
德辛丑築室還故郷扁其堂曰寓樂與老梅踈竹¶
叢桂幽蘭細蒲怪石俱便坐掃地焚香琴書圗畫¶
羅列後先尤嗜古器玩賞學琴後不復操曰但識¶
<pb:KR4h0081_SBCK_052-18b>¶
琴中趣耳惟工詩不輟一時吟人咸相推許弟師¶
周同居同財三十年無間言暇日弟&KR0002;子相賡酬¶
自爲師友乙巳罹母喪哀慕幾欲無生其明年冬¶
感疾丁未夏四月竟不起年五十有三秋七月壬¶
辰晦窆于卦塘栖龍山之陽初娶監&KR0123;州糧料院¶
李登孫女再娶户部侍郎鄧詠孫女男希勉女適¶
胡宜審孫&KR0009;生予移疾寓富州先塟期師周以前¶
大學進士徐懋初狀因予妹壻周筠來請銘筠謂¶
君佐敦厚篤實好賔客而不妄交希勉篤實如其¶
父徐之狀亦云辭翰清粹端健爲詩沖澹蕭散不¶
<pb:KR4h0081_SBCK_052-19a>¶
求工而自理致予雖不識君佐其槩可覩巳鳴呼¶
向之科舉誠不足得士然拘以定法乖逢一制於¶
命非可以茍求得不得者安焉自科舉法廢而仕¶
進之途泛人人懷希覬速化之心離親戚棄墳墓¶
䟦渉攀援百計干人經&KR0010;年弊衣履犯風雨寒暑¶
或至破家隕軀而不悔愚亦甚哉君佐之才豈不¶
可翔騖以其清致岀而與今之君子游必有合也¶
而安分知止澹然無營於丗以終其身可不謂賢¶
乎徃年予被命徴爲國史官弗果赴今幸補外閑¶
散無編纂之勤毎欲述野史以自嬉凡山林恬退¶
<pb:KR4h0081_SBCK_052-19b>¶
有足稱者具逸士傳&KR0002;君佐其可銘曰¶
所豐者賢所嗇者年猗嗟乎天¶
　　𡊮君夫人史氏墓誌銘　元明善¶
夫人史氏四明人曾大父浩相宋&KR0895;宗太師保寧¶
軍節度使魏國公致仕追封越王諡忠定曽祖妣¶
貝氏齊魏國夫人從大父彌逺相寧宗理宗太師¶
中書令大父彌堅端明殿學士屬兄中書令當國¶
家居十七年以資政殿學士光禄大夫奉化郡開¶
國公致仕贈太傅諡忠宣祖妣趙氏新安郡主封¶
衛國夫人崇獻靖王伯圭之女父諱賔之朝請大¶
<pb:KR4h0081_SBCK_052-20a>¶
夫直敷文閣荆湖北路轉運副使贈通奉大夫妣¶
王氏宋相淮之女孫葉氏俱贈碩人處州姓𡊮氏¶
同郡人曽大父昇贈太師衛國公大父韶同知樞¶
宻院事資政殿大學士銀青光禄大夫奉化郡公¶
贈太師越國公父諱似道朝列大夫知嚴州軍州¶
事&KR0004;敷文毎言吾大父外大父皆眞太師婚嫁必¶
當吾門敷文病嚴州曰徃&KR0049;之敷文曰願以㓜女¶
屬公子某嚴州起謝&KR0123;日納幣旣七日敷文卒夫¶
人時年六歳未幾嚴州亦卒越十有一年歳辛酉¶
夫人嬪于表夫人諱棣卿字景華㓜簡靜有威儀¶
<pb:KR4h0081_SBCK_052-20b>¶
父卒時坐牀下哭不輟聲彊之食不食未塟不少¶
離殯次服除甞一至庶毋室至嫁復一至别之外¶
庭人不識其靣伯父賔州家法嚴正有事于廟夫¶
人禮相祀事低首傴立至徹不少動旣歸處州敬¶
焉處州少好&KR0016;射夫人正色諌止交游有至廳事¶
者夫人牖屏間窺或非清謹士即掩衾就睡明日¶
徐曰先丞相家恐無此客處州亦爲之謝絶中表¶
俱貴家務相扇以侈夫人獨崇節儉動遵禮則歳¶
丙寅某月某日以疾卒于臨安官舎壽二十有一¶
是歳冬十一月塟于鄞縣通逺郷建奥之原以宋¶
<pb:KR4h0081_SBCK_052-21a>¶
宗祀明堂恩追封安人後三十有三年處州卒别¶
塟于桃源郷慈溪奥之原相望十里外處州諱洪¶
字某清粹雅博爲士林之表仕宋至朝奉郞通判建¶
康府事歸　聖朝同知邵武温州處州三路緫管¶
府事階朝列大夫俱不任夫人一男三女男桷翰¶
林待制文林郞兼國史院編修官女長適宋相史¶
莊肅公嵩之之孫似伯前將仕郎次適宋工部尚¶
書余天任之孫昌期前通仕郞次適宋資政殿大¶
學士史巖之之孫益伯前承務郞孫男三璋早丗¶
瓘珖女四長適同知餘姚州事趙孟貫餘許嫁未¶
<pb:KR4h0081_SBCK_052-21b>¶
行初夫人卒少母張氏來撫𡊮氏兒及見𡊮氏兒¶
女嫁娶終于𡊮氏處州塟之于夫人塋外翰林博¶
學能文辭而學甚正辭甚古故家流風清修可尚¶
明善友焉一日手書其丗家以請曰桷生七日先¶
夫人没先夫人没由桷之生生而不識母之音容¶
何痛似之願得君文表墓使先夫人之丗之德不¶
泯永逺或可以蓋桷不天之罪再拜眀善答拜起¶
讀其所書曰夫人出大門歸大門處州爲夫翰林¶
爲子可謂無憾雖不永年得於天者止乎是又何¶
歸咎其銘曰¶
<pb:KR4h0081_SBCK_052-22a>¶
相彼里仁有樂維鄞誰其髙閎奕丗相臣相臣女¶
孫來嫁于𡊮猗有𡊮氏輔宋天子左閥右閱聮芳¶
對峙維處州君士林孤秀靜女其來君子是遘被¶
服閒閒其儀肅肅廟祀斯嚴膺兹百福治爾宫事¶
莫不柔嘉内則無違載宗有家嗟哉物理&KR0002;忌成¶
媺胡靳大年廿一而止昔褓中兒丗業在傳克開¶
厥後有壽而先壽匪自人夭奚咎天生也無憾没¶
不隱賢身壽不百名壽踰千我銘勒堅畢丗昭宣¶
　　翰林承㫖王公墓誌銘　𡊮桷¶
翰林學士承㫖贈大司徒魯國王文肅公至大三¶
<pb:KR4h0081_SBCK_052-22b>¶
年年六十有六薨京師假塟于城東隅至治元年¶
其孤翰林待制士熈始克奉柩以十一月庚寅塟¶
東平祖塋乗丘山之原士熈拜且泣曰知吾先君¶
莫&KR0002;子幸誌其歷官行事納諸幽堂桷不敢辭爲¶
之辭曰公諱構字肯堂弱冠以詞賦入郷校賈文¶
正公一見器偉之俾敎授其子遂來京師至元十¶
三年授翰林國史院編修官叙遷應奉修撰陞侍¶
講進翰林學士訖承㫖佐丞相府爲司直歷吏禮¶
二部郞中太常爲少卿於臺外江北淮東道提刑¶
按察副内治書侍御史入省參議中書省事復出¶
<pb:KR4h0081_SBCK_052-23a>¶
濟南公之在翰林也辭命詔令多出撰述其最傳¶
於丗者　丗祖皇帝謚𠕋追謚　太祖𠕋¶
武宗皇后𠕋於實録預修　丗祖成宗兩皇帝定¶
武宗上尊號親享太廟儀在太常考輯因革有叙¶
其佐丞相府剗刮蠧弊更始選士丞相齊魯國公¶
信從之爲治書時值桑葛擅中書政柄嫉方直士¶
檄公偕翰林承㫖魯國文貞&KR0114;忽木公覈究燕南¶
錢榖約月治辦公先事計畫不以累魯公會桑葛¶
誅乃得免害治吏禮二部無缺緩同列見公署字¶
不復視成牘以行參議六年一時執政聽南士陳¶
<pb:KR4h0081_SBCK_052-23b>¶
利便搜括田賦時平章政事何公榮祖與公正色¶
不少讓摧萌折貪卒得其謀以緩始天兵平宋¶
詔徵賢能李學士同受㫖公至杭首言宋三館圖¶
籍太常天章禮器輿仗儀物當悉輦歸于朝董趙¶
公文炳從其言今宋實録正史藏史院繇公以完¶
守濟南寛貧民官逋修閔子祠復學田觴詠自娯¶
而訟益簡承㫖李公謙公㓜師事之遷應奉卒推¶
以先勤敏通博洽時鉅公皆屈已期奨後卒與相¶
並史館辟署亡慮數十人今踵躡清要皆門下士¶
其爲文閉閤詠諷落筆纚屬不止於王言爲尤長¶
<pb:KR4h0081_SBCK_052-24a>¶
臺閣故事資公始能奉行公之系繇琅邪居東平¶
始八丗祖[沔-丏+丐]爲宋司農卿守鄆因家焉曾祖瑀登¶
金進士第奉訓大夫滄州無棣令妣范氏祖鐸以¶
公官承㫖贈正奉大夫太常太卿妣杜氏臨沂郡¶
夫人父公淵贈昭文館大學士資徳大夫妣薛氏¶
琅邪郡夫人昭文當亡金時有兄三人擕妻孥南¶
徙昭文&KR0059;自念王氏大墓盡族以行孰與守下車¶
伏草莽兄呼其名第不復得後騎迫大慟以去昭¶
文迄全其墓厚徳勃興於公見之矣娶薛氏魯國¶
夫人是生士熈再娶許氏皆先卒姚氏高氏晩歳¶
<pb:KR4h0081_SBCK_052-24b>¶
得二子士㸃士然女一嫁薛晉士熈能文辭有聲¶
推薦賢之功王氏殆未艾也銘曰¶
徳統智周丗莫與儔士林之標奨士無方髦譽珪¶
璋孰阨其遭文鳴盛丗金石雜比厥聲曲昭子也¶
允文戰兢紹聞嗚呼公之名益髙¶
國朝文𩔖卷第五十二¶
