# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:21.718654
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 67
#+PROPERTY: FILE SB04n0204-067國朝文類-卷第六十七.
<pb:KR4h0081_SBCK_067-1a>¶
國朝文𩔖卷第六十七¶
　神道碑¶
　　河東廉訪使程公神道碑　王思廉¶
元貞丙申正月十五日河東山西道肅政廉訪使¶
程公以官夀薨于太原二月三日歸柩汴梁大德¶
改元冬諸姪狀公行實來請銘按公諱思廉字介¶
甫姓程氏上世洛陽人元魏遷兩河豪右實雲中¶
三州因著籍東勝公處士諱某之曾孫贈少中大¶
夫安定郡伯諱某之孫宣授㳂邊監榷規運使解¶
州鹽使諱某之子妣田氏公始知讀書從摳判白¶
<pb:KR4h0081_SBCK_067-1b>¶
公學故文筆論議皆有師法中統建元用太保劉¶
文貞公薦事　&KR0073;皇于春宫服勤守恪特&KR0013;眷遇¶
令監印宥省至元七年樞副合丹公以平章政事¶
領河南行省選署都事十二年轉同知淇州事力¶
辭養親繼丁外艱服除授東平路判官入拜監察¶
御史十六年出僉河東山西道提刑按察司事俄¶
遷河西隴右道副使徙河北河南山東東西兩道¶
未幾陜西行省舉公興元路緫管明年進陜西漢¶
中道大使二十六年雲南立行御史臺擢拜中丞¶
今上嗣位改河東山西道肅政廉訪使公識見明¶
<pb:KR4h0081_SBCK_067-2a>¶
敏沉毅果斷筮仕之初年尚少言動有節望之儼¶
然同列雖親密者亦不敢以狎褻及之由是見知¶
時宰有都司之辟竭力參賛事有當行惟恐或後¶
丞相史忠武公每加奬拔幕府有疑忠武公之徇¶
公者時規取襄樊供億浩穰公視出納綽有餘俗¶
&KR0004;築新城於江北和糴以足兵食委公領其事倉¶
&KR0338;未完米多露積一夕大雨諸相以爲憂使人覘¶
公方安卧帳中召而詰之公徐曰敵人在邇常宜¶
鎮諍縱有漂濕所損幾何不過軍士一日糧耳若¶
中夜搔動衆心驚惑事變之來殆有不可勝言者¶
<pb:KR4h0081_SBCK_067-2b>¶
矣聞者韙之簡書之暇究心營繕舟車器仗靡不¶
犀利向之見疑者始以忠武爲知人公之世父治¶
書公金南渡後甞爲&KR0101;察御史正色立朝不畏強¶
禦及公嗣職&KR0099;然有濟美之志彈奸臣阿合馬軰¶
不法至䧟囹圄居之泰然其黨巧爲機穽卒不能¶
傷出僉提刑司事也平反紏擿不克殫紀其尤者¶
大同楊刺眞等犯酒禁有㫖誅之公以其罪不至¶
死論列數四其忠君守法如此其赴河北河南也¶
道彰徳聞两河凶歉民大艱食而官府徴租甚急¶
欲止之有司謂法當上禀不敢專擅公曰若循常¶
<pb:KR4h0081_SBCK_067-3a>¶
例比得請民巳疲於勾呼矣即移文停催然後申¶
明省臺果獲蠲除僚友有當鞠獄鄴中而不果其¶
行者公乃請代至則詳究本末盡得其情蒙湔洗¶
者以百數二十年河北復飢民多轉徙于南朝廷¶
遣使與汴梁官屬㑹憲司官于河上以扼之公與¶
緫管張侯國寳決議放渡旣而列上亦賜允俞是¶
秋霖雨大河清沁皆泛溢爲衛輝懷孟害公親乗¶
舟臨視振貸全活甚衆水浸衛城不没者數版適¶
郡僚各以事出公與屯戍萬户張公集軍民發倉¶
&KR0338;修築隄防次捍其衝晝夜督促暴露城隅閱數¶
<pb:KR4h0081_SBCK_067-3b>¶
旬功始就至今大水不復爲患衛人徳之興元命¶
下公欲辭時尚書省丞相桑哥擅權頥指所及竭¶
蹷奉承親舊力勸之公以大夫人年將九十旁無¶
兼侍輦致弗𠑽不聽章三上得告而後巳嗣有陜¶
西漢中之行亦極力丐免杜門家食慈母孝子懽¶
然一堂若將終身焉二十六年丁内艱哀毁過禮¶
見者傷之雲南去京師踰萬里朝議以爲振舉綱¶
維肅清風憲綏輯逺人非公不可乃起公或疑跋¶
渉勞苦且未終制公必不拜公乃曰前此三除昧¶
死陳請蓋以老母故也今當宣力絶域以贖前過¶
<pb:KR4h0081_SBCK_067-4a>¶
甫踰小祥即素服就道旣莅事即戒敕典兵之官¶
牧民之吏主刑名司&KR0338;庫各謹爾職毋致人言自¶
是上下肅然一新舊染雲南舊有孔子廟朔望長¶
吏便衣拜謁而巳教官雖設一無從學之士公乃¶
舉春秋釋菜之禮先於所治中慶府集行省臺以¶
下諸官百餘人公服以行禮事属城化之有遣子¶
弟受業者公之不鄙裔夷推誠敷教又如此河東¶
地瘠民貧仍遭旱暵公奏除&KR0010;飼親王馬駞十之¶
九所輸租稅易逺倉爲近倉以便民歴年積弊前¶
政欲去而不得者下車未乆蕩洗一空鄰境之人¶
<pb:KR4h0081_SBCK_067-4b>¶
亦知嚮慕竟用是得疾公頻居風憲剛稜疾惡恒¶
以古人自期晩年言事尤切直如早建儲貳以固¶
國本訪求賢俊用賛丕圖車服辨尊卑之差封謚¶
表忠勤之實養軍力以備邊定律文以革弊皆急¶
務也使節所臨擾民不急之役必先禁止農桑庠¶
序檢灾戢盜尤所盡心至忘飢渇寒暑平居不事¶
生産惡衣菲食無難色與人交愈乆而情好愈篤¶
不以貴賤爲輕重或有疾病死䘮問遺賙䘏禮意¶
兼盡雖往反數百里亦不憚勞後仍爲之經理家¶
事撫視子孫不少衰減其於宗族姻戚又所厚者¶
<pb:KR4h0081_SBCK_067-5a>¶
也恬於進取勇於爲義卧病太原未得謝猶力疾¶
視事一旦索紙筆作遺書&KR0009;弟姪翌日飲啖應酬¶
&KR0002;平時客退易衣就枕而薨蓋剛大不屈之氣充¶
養有素故於死生之際明公如此僚吏士民涕泣¶
相弔如失私親靈輀所經皆盡哀致奠則公之爲¶
人槩可見矣享年六十有二夫人鄭氏婦道可稱¶
前公卒今夫人柏德氏臨潢之甲族也明悟莊重¶
持家有法一子牛童早夭三女長適尹氏二㓜在¶
室以某年月日葬公于某處先塋之次禮也銘曰¶
烈烈程公出遭盛時儒素世家孝友天資揚歴中¶
<pb:KR4h0081_SBCK_067-5b>¶
外才可吏師霜凛烏臺風生憲司去惡如草遇民¶
如兒捍患禦菑奚翅巳私事不辟難去必見思用¶
夏變夷恱禮敦詩惟是頑獷化而柔慈萬里來歸¶
兩𩯭不&KR0093;養吾浩然豈其餒而望公廟堂決疑龜¶
蓍命也奈何竟止于斯有韞于中未究設施不龍¶
不蛇賢人嗟咨有巍者碑銘以昭之公有遺恨余¶
無愧辭¶
　　故宋文節先生謝公神道碑李源道¶
天訖宋命　皇元一四海而統之至元廿三年行御¶
史臺侍御史程鉅夫以宋遺士三十人薦于朝於¶
<pb:KR4h0081_SBCK_067-6a>¶
是江東謝枋得在舉中&KR0013;徴丁内艱辭亡何連詔¶
江浙行省丞相蒙古台江西行省左丞管如德召¶
皆不起廿六年春正月福建行省參政魏天佑復¶
&KR0013;㫖集守令戍將迫蹙上道廼行夏四月至京師¶
不食死春秋六十有四八月子定之奉柩還廣信¶
明年九月葬其郷之玉亭龔原其門人誄而題之¶
曰文節先生謝公墓先生曽祖彦安祖一鶚考應¶
琇潯州僉判妣桂氏封碩人先生諱枋得字君直¶
信州弋陽人宋寳祐乙卯薦于鄉丙辰試中禮部¶
髙等比對力詆時宰閹宦&KR0108;不顧前後抑置第二¶
<pb:KR4h0081_SBCK_067-6b>¶
甲第一人&KR0004;潯州君以事忤使者董槐&KR0013;劾以死¶
先生旣第董槐執政竟不堂參以歸丁巳召試教¶
官調建寧府教授已未趙葵宣撫江東西辟爲屬¶
尋除禮兵部架閣令募兵援江上出楮幣十萬貫¶
得信撫義士數千人以應宣撫司罷賈似道當國¶
㑹軍興岀入簿責任事者公毁家以庚不足坐廢¶
至元&KR0004;長星竟天踰月我師壓江上宋社曰替江¶
東漕司猶試士徴較藝先生憤賈竊政柄害忠良¶
誤國毒民發䇿十問擿其姦極言天心怒地氣變¶
民心離人才壞國有亡證辭甚剴切大怫賈旨臺¶
<pb:KR4h0081_SBCK_067-7a>¶
評竟上其謗訕䥴兩秩興國軍安置因謫所山門¶
自命疊山守令皆及門執弟子禮丁卯以史館召¶
先生曰似道餌我也不赴閉户講道門之者翕如¶
若周岳熊朝余安裕楊應桂余炎謝禹莫&KR0002;軰皆¶
知名介然自將足跡不及權門里中人行事或不¶
循於理者輙曰謝架閣聞乎有持两争必來質平¶
遣以理無秋毫假與人意人亦髙其風必自審乃¶
進非義者未甞敢至其前也乙亥連以史館校勘¶
祕書省著作郎召牢辭授江東提刑總其兵以守¶
饒信撫與王師戰輙敗不能軍遂易服&KR0018;毋走閩¶
<pb:KR4h0081_SBCK_067-7b>¶
中隱於卜信守將悉捕公妻子弟姪送建康獄夫¶
人李氏有容德有廉帥者欲妻之一夕自經死弟¶
某某姪某某及一女二婢皆死獄中惟二子熈之¶
定之移獄廣陵得釋又有弟禹在九江亦以不屈¶
斬于市先生資嚴厲雅&KR0018;竒氣風岸孤峭不能與¶
世軒輊而以天時人事推宋必亡於二十年後抗¶
論憸宰老竭蹷不售終不取合於時其爲人蓋如¶
此及程公之薦報書廼曰弓旌招賢輪帛迎士有¶
志經世者孰不興起及非其人非　皇帝夣卜求¶
賢之初意也觀其言非徒決於剛憤者少力學六¶
<pb:KR4h0081_SBCK_067-8a>¶
經百氏悉淹貫爲文章偉麗卓然天成不踐襲陳¶
言宿&KR0003;論古今成敗得失上下數千年較然如指¶
掌尤善論樂毅申包胥張良諸葛亮事常若有千¶
古之憤者而以植世教立民彞爲任貴富賤貧一¶
不動其中其言曰清眀正大之心不可以利回英¶
華果銳之氣不可以威奮其自信率此𩔖先生之¶
北也貧苦甚衣結屨穿行雪中人有甞德之者賙¶
以兼金重裘不受平日所著易書詩三傳行於世¶
雜著詩文六十四卷翰林學士盧公摯爲之序引¶
深所推激夫人李氏男三義勇早卒熈之歸自廣¶
<pb:KR4h0081_SBCK_067-8b>¶
陵亦卒定之賢而甚文累薦不起孫男二信孫仁¶
孫先生死之二十有四年門人虞舜臣率其徒築¶
室買田祠公弋陽之東江浙行省請于朝爲疊山¶
書院又五年予在集賢待制番昜周應極狀其事¶
致定之之語求銘墓道甞謂先生天下士源道仰¶
其文章風節蓋四十年而不一識是區區者尚可¶
辭哉銘曰¶
嗚呼先生生也何時生也後時日薄崦嵫維南有¶
孽龜玉毀折我朝天眀廼完其節鷄鳴風雨歳寒¶
柏松伊其板蕩古有藎忠道統旣闢人文斯一有¶
<pb:KR4h0081_SBCK_067-9a>¶
羙翔鸞載鳴載集曷迪匪庭曷祼匪京萬里氷天¶
介石自貞奚卒不施閟于佳城嗚呼先生¶
　　廣平路總管邢公神道碑　馬祖常¶
泰定二年四月十四日致仕禮部尚書邢公卒六¶
月朔葬于安陽度置之原越二年致和元年戊辰¶
二月嗣子温毀瘠纍然䘮服持工部侍&KR0048;胡彞行¶
狀告其友浚儀馬祖常曰先考衣衾棺椁飾終之¶
禮庶幾無悔温不孝惟是墓道之碑無文以昭之¶
敢以是託於子焉按狀公諱秉仁字仁父&KR0078;姓邢¶
氏世居安陽契丹女直擾中夏士族譜諜存者蓋¶
<pb:KR4h0081_SBCK_067-9b>¶
寡故安陽邢氏始顯交口里大父諱植不仕有隂¶
德贈亞中大夫彰德路總管輕車都尉追封河間¶
郡侯大母李氏追封河間郡夫人父諱德裕有政¶
事志不得奮發卒小官贈嘉議大夫上輕車都尉¶
追封河間郡侯母王氏追封河間郡夫人繼母郭¶
氏封河間郡太夫人弟四人曰秉義秉禮秉智秉¶
信四人皆後夫人郭氏出前夫人王氏獨生公一¶
人兩丗用是貴得加封光華甚榮公起家辟署河¶
南廉訪司曹属進御史府史又進丞相東曹&KR0122;滿¶
考授承務郎平江路推官未上改承直郎濟南萊¶
<pb:KR4h0081_SBCK_067-10a>¶
蕪等處鐵冶提舉俄遷承德郎江西行中書省左¶
右司都事陞朝列大夫爲太醫院都事選充廣平¶
彰德等鐵冶都提舉官中議大夫外臺各以名薦¶
尋爲撫州路總管加亞中大夫廣平路總管凡十¶
遷以禮部尚書致仕階承務郎至嘉議大夫凡六¶
轉出入中外率稱官守初提舉濟南諸冶賦民不¶
急逋逃復業都事江西行省婉畫直辭賛叶上下¶
議遣官出&KR0338;米五十萬石賑貸属州飢衆難之公¶
請異日有擅發罪秉仁願獨坐萬齒齗齗待餔以¶
活者不可指數也都提舉廣平彰德等諸冶差户¶
<pb:KR4h0081_SBCK_067-10b>¶
蕪等處鐵冶提舉俄遷承德郎江西行中書省左¶
右司都事陞朝列大夫爲太醫院都事選充廣平¶
彰德等鐵冶都提舉官中議大夫外臺各以名薦¶
尋爲撫州路總管加亞中大夫廣平路總管凡十¶
遷以禮部尚書致仕階承務郎至嘉議大夫凡六¶
轉出入中外率稱官守初提舉濟南諸冶賦民不¶
急逋逃復業都事江西行省婉畫直辭賛叶上下¶
議遣官出&KR0338;米五十萬石賑貸属州飢衆難之公¶
請異日有擅發罪秉仁願獨坐萬齒齗齗待餔以¶
活者不可指數也都提舉廣平彰德等諸冶差户¶
<pb:KR4h0081_SBCK_067-11a>¶
程功礦火悉給縮賈殖貨以利予農治辨爲最總¶
管撫州專使臨門賜馹之官撫境地稅户部賦木¶
綿織布民病非所産即令輸直吏不得舞手取賄¶
公私俱便之小旱禱輒雨&KR0010;連大穰俗頗譁許未¶
幾民恥健訟移廣平路教學者以雅樂祠事先聖¶
孔子立郷校七百各有弟子師課樹桑億萬計絲¶
纊用饒民有婦妬妾妊而以妾妻奴者夫死而族¶
人欲有其家訟不決廼以子生月逆計母妻奴之¶
時得實其民遂有後闔郡號神眀盜僞以小鈔貫¶
文作大鈔貫文如錢取鋊然詿誤七十人止以首¶
<pb:KR4h0081_SBCK_067-11b>¶
坐歡醫講黃帝越人書躬視惠民藥餌比去官民¶
鮮夭札者賦有寸帛之羡立歸之主爲政具有方¶
略要以惠恤元元爲本旣致仕益礪志讀書強記¶
不怠字書多楷法尤工古𨽻有子二人長子温由¶
中書檢校官拜監察御史吏部中書左司二郎中¶
緫管大名河間都轉運使丁公艱家居次子簡門¶
&KR0315;補承事郎監大名路商稅夫人蕭氏于氏祔塟¶
並追封河間郡夫人享年七十有六嗚呼行聞于¶
郷政聞于時爲子而上賁其親爲父而垂裕于後¶
可謂完也矣爲善人者可不以邢氏爲徵&KR0088;是宜¶
<pb:KR4h0081_SBCK_067-12a>¶
銘也銘曰¶
爾車薄薄爾馬蹻蹻勿驅我隧域時君子宅有繹¶
爾蘇有僬爾芻毋犯我松與蔞時君子居若廣漢¶
之明弗鉤距以傾&KR0002;霸之惠弗飾異以詭時予有¶
元之循吏孫子奕奕時昌時赫時善維吉時視予¶
貞刻¶
　　禮部尚書馬公神道碑　馬祖常¶
公諱月合乃世属雍古部族居静州之天山天山¶
古居延海也曾祖諱帖穆爾越哥祖諱把造馬野¶
禮属皆以財雄邊父諱錫禮吉思當金遷浚都尚¶
<pb:KR4h0081_SBCK_067-12b>¶
書省辟爲譯字&KR0122;曹試開封判官改鳯翔兵馬判¶
言死節贈鎭國上將軍恒州刺史官名有馬因以¶
立氏父死節時公年甫十七壯其父之忠義奮而¶
投冠于地誓曰吾父死于國難吾紓家難可也遂¶
侍母太夫人王氏艱關鋒鏑跋渉星夜出汴絶河¶
而北見　憲宗皇帝於和寧年少辭容端敬¶
憲宗嘉賞之命賛卜只児斷事官事國朝天造之¶
始緫裁庶政悉由斷事官燕故城爲斷事官治所¶
中原乆刳兵燹民謳吟思見太平之日公力籌畫¶
規度政修事舉士恱民附胥爲大和¶
<pb:KR4h0081_SBCK_067-13a>¶
世祖皇帝以親王南伐公從行留汴餽饟六師悉¶
發軵人賦一石取濟南鹽自堰頭舟行陸輓數百¶
萬斤散布軍所過州郡汴蔡河南之地農在野而¶
商在塗不恐不驚而軍政修焉　世祖皇帝即位¶
降詔褒奬其詞有曰有此勤瘁深可尚嘉云者阿¶
藍荅児據魚児泊叛倉卒之際公罄家貲市馬五¶
百疋進上　世祖皇帝甞給劵賜其家曰後當償¶
汝也版户遂試學子通一經即不同編民今令甲¶
儒免丁者公始之也中統建元旣肇建省部明年¶
拜禮部尚書佩金虎符四年八月廿一日薨于上¶
<pb:KR4h0081_SBCK_067-13b>¶
都之邸第訃聞内外文武之屬搢紳之士咸嗟悼¶
衋傷形諸文字之間迄今傳而不泯也嗚呼公之¶
薨年甫四十有八即以其年某月日塟于大都宛¶
平縣清水河之隂之原太夫人王氏墓後梁郡夫¶
人白氏祔後六十四年爲至順元年曾孫祖常辱¶
官禮部尚書請于朝追號推忠宣力翊運功臣勲¶
上輕車都尉階正議大夫爵梁郡侯官僉樞宻院¶
事謚忠懿子十有一人長諱世忠常平倉都轉運¶
使次諱世昌行尚書省左右司郎中孫祖常官忝¶
第二品推恩二代贈嘉議大夫吏部尚書上輕車¶
<pb:KR4h0081_SBCK_067-14a>¶
都尉梁郡侯次諱世顯知通州事次世榮蚤卒無¶
子次世靖不仕次世禄中山府織染提舉次世吉¶
承公&KR0315;絳州判官次審温嘉議大夫歴台州淮安¶
瑞州路緫管餘三人蚤卒不仕女四人三蚤卒一¶
嫁廣東道副都元帥闊里吉斯孫二十人長潤朝¶
列大夫同知漳州路以子祖常備侍御史贈中奉¶
大夫河南江北等處行中書省參知政事護軍梁¶
郡公次節入王屋山爲道士次禮下砂鹽司丞次¶
淵不仕次開&KR0101;在京倉次遺道遵皆早卒次通迪¶
次保六賜提舉都城所次未名卒次岳難武略將¶
<pb:KR4h0081_SBCK_067-14b>¶
軍蘭溪州逹魯花赤次雅古處士以孝聞次必吉¶
男奉議大夫同知興國路事次祝饒監冨池茶&KR0163;¶
餘四人未仕曽孫三十一人長祖常由進士轉官¶
侍御史次祖義郊祀法物庫使次祖烈汴梁等路¶
管民緫管府案牘官次天合監杭州鹽倉次祖孝¶
管勾河垜鹽&KR0163;次易朔南察院書吏次祖謙昭功¶
萬户緫使府知事次祖元信州路教授次禄合知¶
行唐縣仕者九人餘皆學而未官也玄孫若干人¶
長武子中書省&KR0122;次文子國子生次獻子惠子並¶
國子生諸女以多載於家傳兹不重出嗚呼我曽¶
<pb:KR4h0081_SBCK_067-15a>¶
軍蘭溪州逹魯花赤次雅古處士以孝聞次必吉¶
男奉議大夫同知興國路事次祝饒監冨池茶&KR0163;¶
餘四人未仕曽孫三十一人長祖常由進士轉官¶
侍御史次祖義郊祀法物庫使次祖烈汴梁等路¶
管民緫管府案牘官次天合監杭州鹽倉次祖孝¶
管勾河垜鹽&KR0163;次易朔南察院書吏次祖謙昭功¶
萬户緫使府知事次祖元信州路教授次禄合知¶
行唐縣仕者九人餘皆學而未官也玄孫若干人¶
長武子中書省&KR0122;次文子國子生次獻子惠子並¶
國子生諸女以多載於家傳兹不重出嗚呼我曽¶
<pb:KR4h0081_SBCK_067-15b>¶
祖尚書德足以利人而位不稱德才足以經&KR0022;而¶
壽不享年世非出於中國而學問文獻過於鄒魯¶
之士時方遇於草昧而賛襄制度則㡬於承平俾¶
其子孫百年之間革其舊俗而衣冠之傳實肇我¶
曾祖也嗚呼祖常生三十三歳父潤南官漳州教¶
祖常曰吾祖有德未盡發吾官州郡不得施今汝¶
頗樹立其大將在汝也後祖常佩父訓不忘忝官¶
翰林直學士太子右賛善大夫禮部尚書參議中¶
書省事入臺進侍御史叨冐寵榮夙夜憂懼惟恐¶
違父之教而墜我曾祖之業蒙不孝之罪死不瞑¶
<pb:KR4h0081_SBCK_067-16a>¶
目於地下塟儀不具塋域不廣欲改&KR0114;而遷之宗¶
老曰封樹八十年矣神殆安兹未易改&KR0114;嗚呼祖¶
常旣摭我曽祖行實萬一而略論次之矣忍不泣¶
而終銘之銘曰¶
有崛而起之孰趨而掎之將濟世美必承而履之¶
懿矣我祖百年于兹衣冠之傳寔維啓之世多王¶
公亦多華靡惟不革俗而忽其圯繩繩孫子思馬¶
有氏咸宜習禮以續廟祀¶
　　翰林學士元公神道碑　馬祖常¶
有元古文之宗曰翰林學士清河元公以至治二¶
<pb:KR4h0081_SBCK_067-16b>¶
年壬戌二月七日薨于位塟而墓碑未刻其長子¶
奉議大夫同知峽州路事晦又死次子暠七歳一¶
女病而不嫁一孫尚乳也夫人清河郡夫人李氏¶
纍然抱其孫僦船歸清河織絍以居賔客僚𨽻皆¶
四散無一顧之者獨其友玄教大宗師呉全節¶
謂馬祖常曰清河公以文起家可謂貴顯光榮矣¶
而其塟之後無碑以載其官閥世次行事之實爾¶
宜爲文我求善楷書者礱石以刻焉祖常曰嗟乎¶
世之士一得志則攘&KR0209;於所親一不得志則禠魄¶
若不能生者比比也今子託跡老氏而以禮義之¶
<pb:KR4h0081_SBCK_067-17a>¶
事振吾徒何能哆言以飾愧哉謹按公諱眀善字¶
復初資頴悟絶出讀書目所過即記諸經皆有師¶
法尤深於春秋弱冠游呉中奮宋金季世之習巳¶
名能古文流轉江淮間浙東部使者薦之行省辟¶
正安豐路學再正建康路學居歳餘行樞宻院辟¶
充令史故辨章蕫公士選實僉院事敬之如賔不¶
以曹属御之也蕫公遷江西行省左丞復羅致之¶
省中㑹贛賊劉貴反從左丞將兵討之擒賊三百¶
人議緩詿誤得全活者百三十人又將斬一賊命¶
公臨斬左丞曰&KR0122;儒生能臨斬乎當震怖矣終𠛬¶
<pb:KR4h0081_SBCK_067-17b>¶
已色不變將佐白宜多戮人及尸一切死者用張¶
軍聲公固争以爲王者之師恭行天罰&KR0002;等小賊¶
跳梁殺其渠魁耳餘何辜焉賊貴盜書民丁十萬¶
於籍有司喜欲發之公夜置火籍稾中焚之以滅¶
跡贛吉遂安南行臺聞之亦辟爲&KR0122;未㡬進登仕¶
佐郎樞宻院照磨轉中書省左曹&KR0122;曹無留事¶
坐誣免不辨僑寓淮南文學益肆頃之坐誣事明¶
復&KR0122;省曹至大戊申我　仁宗皇帝養德東朝左¶
右文化選天下髦俊之士列在宫臣公首被簡㧞授¶
承直郎太子文學　仁宗即皇帝位遷翰林待制¶
<pb:KR4h0081_SBCK_067-18a>¶
承直郎兼國史院編脩官與脩　成廟實録眀年¶
與脩　順廟實録加奉議大夫是年陞翰林直學¶
士朝列大夫知制誥同脩國史有詔命節書文譯¶
其𨵿政要者以進公請與宋忠臣子集賢直學士¶
又陞同譯潤書成每奏讀一篇　上必善之曰二¶
帝三王之道非卿莫聞也　太皇太后旣受尊號¶
朝堂集議宜赦公曰數赦非善人福宥過可也乗¶
傳出賑山東河南饑彭城下邳諸州連數十驛保¶
馬民饑官無文書公專以鈔萬二千定分給之民¶
免死徙皇慶壬子脩　武宗皇帝實録眀年遷翰¶
<pb:KR4h0081_SBCK_067-18b>¶
林侍講學士中奉大夫預議科舉服色延祐乙夘¶
國家始䇿試士子選充考官廷對又充讀卷官迅¶
筆詳定試卷數語辭義咸委曲精盡他人抒思者¶
不及也改禮部尚書正孔氏宗法以五十四世孫¶
思晦襲封衍聖公事上制可之參議中書省事毗¶
賛良多知戊午貢舉復入翰林爲侍讀學士通奉¶
大夫歳中拜湖廣行省參知政事便道過家上冢¶
鄉之父老子弟迎謁勞問禮意周洽庚申　英宗¶
踐祚徴入爲集賢侍讀學士召至上都議廣廟制¶
授翰林學士資善大夫脩　仁廟實録百官迎¶
<pb:KR4h0081_SBCK_067-19a>¶
仁廟聖容云有卿雲見承詔爲文以紀之賜酒嘉¶
賞　英宗親祼太室禮官進祝𠕋奏請署御名¶
上命代署者三眷遇褒優近世無有也旣薨之三¶
月歸塟于清河王家原之先塋西三里泰定間得¶
請于朝贈資善大夫河南江北等處行中書省左¶
丞追封清河郡公謚文敏曾祖諱興不仕曾祖妣¶
楊氏二世以下皆以公貴祖諱海贈嘉議大夫袐¶
書卿上輕車都尉追封清河郡侯謚貞惠祖妣髙¶
氏追封清河郡夫人考諱貢將仕佐郎同管勾蘆¶
𤁋鹽&KR0163;贈中奉大夫吏部尚書護軍追封清河¶
<pb:KR4h0081_SBCK_067-19b>¶
公謚孝靖妣弭氏追封清河郡夫人元氏蓋拓跋¶
魏之苗南北轉徙不知所系家清河者至公四世¶
矣享年五十有四其文有賦五詩凡一百六十三¶
銘賛傳記五十九序三十雜著十五碑誌一百三¶
十出入秦漢之間本之於六經以涵泳其膏澤參¶
之於諸子百家以騁其辨刻而不見其跡新而必¶
自己出蔚乎其華敷鐄乎其古聲倡古學於當世¶
爲一代之文宗者栁城姚燧曁公而巳信乎其必¶
傳也雖然才用而未盡積厚而施寡徴之於天其¶
善後也無疑祖常曩從公游及公考士又辱第下¶
<pb:KR4h0081_SBCK_067-20a>¶
列義當銘銘曰¶
於維公文並古立大沛厥辭世莫躓震讋瞽聵力¶
不克蜚聲天衢名薿薿位臻公卿發軔跡藴而不¶
施用弗極神柅其馳學廼碩天藻掞縟琢圭璧五¶
十四年返玄宅¶
國朝文𩔖卷第六十七¶
<pb:KR4h0081_SBCK_067-20b>¶
