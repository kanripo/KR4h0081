# -*- mode: mandoku-view -*-
#+TITLE: 元文類
#+DATE: 2015-09-23 10:32:48
#+PROPERTY: JUAN 20

¶
<md:KR4h0081_SBCK_020-1a>¶
<pb:KR4h0081_WYG_023-1a>
欽定四庫全書
　元文類巻二十¶　　　　　元　蘇天爵　編
　碑文¶
　　帝禹廟碑　　　　　　　　　

　鄧文原¶
至大辛亥紹興路重修帝禹廟成江浙行中書省¶平章
政事臣某等遣使驛聞請紀其事鑱諸樂石¶而以命臣
文源制曰可顧臣膚陋嘗待罪詞林今¶又職司儒校敢
不對揚丕顯式昭毖祀垂憲來今¶謹按史載帝即位㑹
<pb:KR4h0081_WYG_023-1b>
諸侯江南計功而崩因塟焉¶其事與記禮言虞帝南巡
塟蒼梧者皆語相傳以¶乆至於封泰山禪㑹稽則尤為
後世侈功好大者<md:KR4h0081_SBCK_020-1b>¶之論而非聖人崇徳務本意也嘗以
五服計其道¶里遐邇則㑹稽寔在要荒之外先王省方
肆覲政¶教是敷非若御八駿樂觀游除道周衞而勤民
于¶逺然帝自肇功疏鑿告成錫圭躬膺歴數年逾百¶嵗
矣猶不肯一日自暇逸以居於萬民之上則夫¶子所謂
有天下而不與者豈非萬世之大訓哉厥¶初巨浸稽天
<pb:KR4h0081_WYG_023-2a>
民用昏墊孰任已溺懋於奮庸天啟¶聖人聲律身度勩
躬胝胈以宣地利以奠民極功¶施無窮考禮報本匪越
人所私爰自少康之庶子¶無餘始封而命祀葢少康距
帝僅五世嬰時投艱<md:KR4h0081_SBCK_020-2a>¶復修墜緒一成一旅祀夏配天不
失舊物繄帝之¶徳足以繫屬天下而庶子無餘亦克祚
于東土世¶席休光以及周之末季凡越之人羣居畊鑿
服習¶聲教遡原而上曷可食息忘也矧覩其因山之制¶
而遺衣服藏焉歴世推崇或著禎祥神兹顧享¶皇元受
<pb:KR4h0081_WYG_023-2b>
命義周仁洽綏定幅員稽諸版圖貢輸則在¶昔九州區
域止及海内職方之大軼古無倫追惟¶有夏治格幽明
山川鬼神壹是寧謐列聖繼承用¶𢎞兹道誕降璽書凡
在祀典者命有司肅修時祭¶棟宇傾圯官為繕完若江
淛所理聖王之祀宜莫<md:KR4h0081_SBCK_020-2b>¶先㑹稽焉戊申嵗土荐饑疾癘
仍臻民多流殍臣¶某以季冬來領郡事慨然曰古者二
千石期以共¶理當為民省憂吾其敢怠忽明年春白于
宰臣凡¶荒政若干事既得請還謁祠下周視梁橑風雨
<pb:KR4h0081_WYG_023-3a>
欹¶壓黻冕弗治丹艧漫漶先是宋政和間即廟為觀¶邇
年更為寺嵗侵視䕃百廢莫興乃首議復廟田¶之私質
于民者以贍衆鳩工克具傭役惟時鉏荒¶斧堅民士競
勸礱石以楹陶甓以甃庭觀嚴敞殿¶廡翼衞若帝臨止
川谷賁輝以帥府命給中統楮¶幣二百七十一定有奇
是役之興庶幾乎知成民<md:KR4h0081_SBCK_020-3a>¶而後致力於神者矣竊惟帝
之平水土也九賦既¶均又曰六府三事以示天下萬世
治道之本獨洪¶範九疇未嘗為虞帝敷陳其説後千有
<pb:KR4h0081_WYG_023-3b>
餘年箕子¶始以為武王告使箕子蒙難而不獲信其志
又無¶武王者興則九疇將遂湮而無傳乎自夏厯商孰¶
傳之而至箕子其事逺莫可考世知帝功與天地¶並而
洪範九疇鮮有能研精理奥究諸力行者使¶其書徒以
言語傳漢儒旁摭庶徵推致五行其言¶非不較著明甚
而先王綜理天人之要亦已微矣¶八卦九疇道相經緯
天所以畀聖人者豈偶然哉<md:KR4h0081_SBCK_020-3b>¶聖上纉承大寳丕建皇極
中外大臣務肩忠藎謨¶協賛襄葢將絜斯世而躋之三
<pb:KR4h0081_WYG_023-4a>
王之盛神人具孚¶嵗則順成慶浹華裔惟帝妥靈於土
嘉飫徳馨亦¶永永億萬年無斁臣謹稽首再拜而詩之
其詩曰¶
淛河之東有山鬱蒼鎮于南土夷視崇岡昔帝㑹¶同圭
璧斯皇翩其飈馭若帝陟方若彼橋山弓劒¶是藏維是
横流潰潰懐襄燥川静谷成賦定壃帝¶躬菲惡俾民樂
康鑄鼎象列謨訓範防功加九有¶道尊百王世嚴秩祀
登薦肅將牧臣有惕顧視榛¶荒乃堂乃構邃宇周墻吉
<pb:KR4h0081_WYG_023-4b>
蠲來享雲斾龍章繄帝<md:KR4h0081_SBCK_020-4a>¶賛育時厥雨暘物消疵癘嵗詠
茨梁永佑皇圖儲¶慶發祥即山勒銘徳逺彌光¶
　　漢番君廟碑　　　　　　　　　元明善¶
饒舊有番君廟范文正公為守時改作於州治西¶北距
今蓋三百年廟日以壊延祐四年三山王君¶都中為守
乃重作之廟旁又作芝山道院館道士¶以為廟守番君
廟者祀漢長沙吳文王芮也方秦¶毒虐天下秦吏亦乗
而毒虐其民存者囂然咸思¶覆秦殺吏獨番陽令得江
<pb:KR4h0081_WYG_023-5a>
湖間民心號曰番君及¶諸侯兵起遣梅將軍鋗助漢入
闗得王長沙功著<md:KR4h0081_SBCK_020-4b>¶漢令然番人奚有王之功髙哉徒知
令之徳我而¶已後雖去而他都世世不忘廟而祠之尸
而祝之¶此民之心也此文正公之所為改作也王君忠
信¶而説禮連治大郡皆著能聲今守饒又能跡前賢¶所
為以為治安知今日所思者他日不以思王君¶哉廟成
圖之以寄郡人𤣥教嗣師吳真人曰此真¶人昔嘗勸我
者今成矣廟當有記真人屬筆於明¶善遂作漢番君廟
<pb:KR4h0081_WYG_023-5b>
碑其頌曰¶
翼翼新廟有寢有堂薦我溪毛奠我酒漿靈舞靈¶歌冀
其來享誰縶君駒芝山之嵎誰維君舟番水<md:KR4h0081_SBCK_020-5a>¶之洲君不
來遊増我百憂靈風清凄隂雲㝠迷彷¶彿君旗導以兩
螭君其假思使我心夷君既醉止¶錫我繁祉庾有稻粱
倉有絲枲飽暖而嬉疫癘不¶起太守作廟從民攸好春
而有祈秋而有報猗千¶萬年君子是傚¶
　　侯府君夫人李氏祠堂碑　　　　郭松年
<pb:KR4h0081_WYG_023-6a>
夫人姓李氏北燕縉山人生有淑質既長婉娩聴¶從不
學而能父母鍾愛之擇其嫓以歸邑人侯氏¶之子士溫
侯氏大姓世雄鄉里而士溫亦賢子弟¶號衣冠族遼金
以來蟬聨名宦不絶著稱雲朔間<md:KR4h0081_SBCK_020-5b>¶夫人始入門其家人
上下目其容止閑雅皆悦以¶相賀自是閨門肅穆雍如
也生二子曰進曰慶夫¶人年二十有四而士溫卒居憂
哀毁踰禮既免喪¶事長撫幼愈益恭勤不少怠親黨憐
其年少煢獨¶勸改適則曰人之所以為人以其有禮義
<pb:KR4h0081_WYG_023-6b>
也吾一¶婦人而事二夫豈禮義乎哉因以死自誓不失
節¶志竟莫奪聞者歎美之貞祐初金政寖衰皇元¶太祖
肇基王業義旗南指屢敗金兵金主畏偪徙¶都汴以避
其鋒驅士民搶攘南渡夫人攜幼孤褁¶糧行之草行露
宿未嘗汚強暴虧婦節既渡河寓<md:KR4h0081_SBCK_020-6a>¶居宿州雖流離頓挫
顛沛造次擇師友教養二子¶不輟二子亦穎悟絶人能
動心忍性卓卓自樹立¶既而進以吏事明敏大為宗室
完顔公所知公時¶行樞密院事於宿審其可付重事表
<pb:KR4h0081_WYG_023-7a>
授下邳元帥¶府經歴官佩銀符凡府之謀畫教條與夫
升黜守¶戰賞罰之用皆先事應機而辦以功累遷保静
軍¶節度副使癸巳之變總戎淮海没王事一子曰㺹¶慶
驍勇善騎射由武選仕宰相以其才堪將帥起¶行間擢
萬夫長金季朝廷以北兵方張慮宋人乗釁¶襲我腹背
受敵命慶以本軍戍蜀漢遇敵戰死一<md:KR4h0081_SBCK_020-6b>¶子曰瑛甲午嵗
金亡宿境大飢人相食夫人與孤¶孫㺹瑛處瀕死者數
四嘆曰始吾南渡與二子俱¶今皆死國難惴惴殘喘亦
<pb:KR4h0081_WYG_023-7b>
何所惜但念候氏一門¶不絶如綫重遭荼毒吾何敢不
力適嵗飢乏食宋¶人船米數萬石濟宿民且誘之完顔
公以國破君¶亡外無蚍蜉螘子之援遂欵附人賴以生
范陽人¶張子良素居公麾下為裨將公死子良雅不屬
宋¶且念桑梓頗形於言色宋江淮大都督余玠覺其¶意
陳兵脅宿民悉内徙泗州子良愈不自安¶皇元革命遂
舉城來歸朝廷以為京東行省仍領歸<md:KR4h0081_SBCK_020-7a>¶徳府總管府事
侯氏從而字焉某年月日夫人齋¶沐易服召㺹瑛立床
<pb:KR4h0081_WYG_023-8a>
下戒之曰吾自歸汝家七十¶年矣遭世多虞備嘗艱苦
汝所知也子死國難孫¶克樹立今年近期頤死無所恨
修身齊家汝宜勉¶之語絶枕肱而卧遂卒享年九十以
某年月日塟¶于睢陽大陳村之别墅夫人慈祥樂易接
下以仁¶事上以禮再遭變故臨難不茍雖白刃在前未
嘗¶怖悼失度少變其節及二子貴顯分旄節握兵符¶光
昭門楣無一毫驕泰色是皆烈丈夫之所難能¶而夫人
處之裕如加以安樂夀考及見其孫㺹瑛<md:KR4h0081_SBCK_020-7b>¶力學為儒佐
<pb:KR4h0081_WYG_023-8b>
大府縻好爵聲光洋溢享甘㫖之養¶不以疾終天之報
施善人為何如也今上初即位¶方以孝治天下將一變
衰俗以復乎古而貴近舉¶是以聞上嘉其貞節許其家
立祠奉祀祠宜有碑¶勑臣松年為之銘銘曰¶
天地定位綱常以分女不再醮禮具成文猗嗟夫¶人有
猷有守爰從弱齡喪其嘉耦煢然弔影將彼¶二雛啼寒
號飢其志弗渝雞鳴膠膠不替風雨栢¶舟搖搖載罹寒
暑金徳既衰大駕南巡伯仲聨翩¶以登要津伯也剖符
<pb:KR4h0081_WYG_023-9a>
仲也秉鉞偕殁王事偕有休<md:KR4h0081_SBCK_020-8a>¶烈夫人之徳夫人之教粤
侯一門兩全忠孝神元¶撫運景命惟新亦有孝孫侍于
夫人嗷嗷林烏受¶哺于子售其功徳孝孫之似天錫眉
夀降福孔多¶原始要終其樂如何堂古之制享時之祭
勒此銘¶章以訊來裔¶
　　光州固始縣南嶽廟碑　　　　　馬祖常¶
五嶽奠五方之地而各神於其人風雨日月之交¶有年
穀之順成民物之疵癘焉南嶽祝融之墟距¶固始記里
<pb:KR4h0081_WYG_023-9b>
二千然皆古楚封域是其神必靈於一¶方無疑也神而
靈能變化佐天地主宰象形流行<md:KR4h0081_SBCK_020-8b>¶蕩摩又豈閡於一隅
哉傳有曰山澤通氣氣坱圠¶旁礴扶輿充兩間者大而
不可以擬言衆人挾中¶而咸私其鄉神則罔不通也神
而通則雖廟祀於¶他邦亦宜哉子嘗被命代祠衡嶽且
辱宗伯之職¶矣知典禮咸秩無文嶽瀆上之所蠲吉有
事者也¶僣有厲禁非民之所得禮也國家以仁治天下
示¶民大同斥雕華而不用凡山林丘陵墳衍之神能¶福
<pb:KR4h0081_WYG_023-10a>
於人鄉人得祠之俾或禱而得年穀焉得無疵¶癘焉兹
亦上之所願推施於下者不禁也地又匪¶天子嵗時遣
使之位禱又不大爽於禮禁廟無煩<md:KR4h0081_SBCK_020-9a>¶官司而民樂相之
居民上者又忍不因其俗而順¶悦之乎是三者皆應記
也廟事有成悉汝南民李¶聚之力鳩材庀徒百工並興
富者入貲窶者奏技¶蓋聚嘗病若有物憑之者自言爾
作廟則愈今聚¶年七十矣衣結躡屨北走京師繪廟之
圖介昭功¶萬户總使府副使劉文秉御史臺管勾王珪
<pb:KR4h0081_WYG_023-10b>
拜馬¶常祖丐文歸而刻諸廟中載考廟屋為閣者五間¶
為廡者二十間為後殿者三間為門者為别室者¶大小
凡若干間皆象神儀於其中外鑿二池瀦水¶植蓮客來
游者憇息有亭東為石矼周為繚垣對<md:KR4h0081_SBCK_020-9b>¶樹嘉木合隂成
列已蔚然而稱神棲矣固始吾州¶之屬邑也父老子弟
吾之所敬愛者也既來請文¶夫何讓焉迺為詩以侑邑
人迎送神之詞云信民¶生太平之樂愷也詩曰¶
南山隮兮興雲雨我田兮賴我神君神君降兮水¶渚幢
<pb:KR4h0081_WYG_023-11a>
駢羅兮夾以斧威不祥兮無疵癘順年穀兮¶吾食汝吾
食汝兮何報鼓以牲兮蘋芼來連舞兮¶樂于廟翼翼兮
子趨載擊鼓兮問年秔盈疇兮秫¶盈田富夀愷兮衆咸
熙自今兹兮樂民時維兹邑¶兮孔休神福汝兮多來牟
汜布濩兮霈四海充無<md:KR4h0081_SBCK_020-10a>¶垠兮神咸在¶
　　漢濟南伏生祠堂碑　　　　　　張起巖¶
暴秦焚滅經籍欲愚黔首黔首固未可愚袛自愚¶以速
滅亡而經籍之在人心者如日月之揭乎天¶固不可得
<pb:KR4h0081_WYG_023-11b>
而滅也噫秦灰已冷漢策聿新孰謂禍¶難散亡之餘而
有伏生巋然乆存獨能夀遺經於¶胸臆以傳來學而新
生民耳目哉是葢天相斯人¶畀之以九十之年而其所
以託之者有在也濟南¶鄒平縣治東北十餘里號伏生
鄉伏生之墓在焉¶即墓所有祠嵗乆弊漏縣尹大寧曹
明叔視事之<md:KR4h0081_SBCK_020-10b>¶嵗躬拜祠下顧瞻徘徊睠先賢之所藏仰
遺像之¶有託慨然興懐營修完飾輸奐一新率邑人士
與¶凡在官者具牲醴以祀復専其子憲來請曰願有¶述
<pb:KR4h0081_WYG_023-12a>
起巖緬惟先生之有功於斯文天下所共知後¶世論次
其功贈乗氏伯號曰大儒從享孔廟天下¶通祀唯鄒平
以其鄉獲私展其敬既别祠縣學又¶即墓建祠其趍向
可知也今曹尹復能崇墓葺祠¶俾邑人益知有以景行
前哲而進于學于以化民¶成俗是真能舉其職矣起巖
齊產也聞其請故不¶敢辭既書其事因附所見俾來者
有攷仍繫以銘<md:KR4h0081_SBCK_020-11a>¶按漢儒林傳伏生名勝為秦博士壁藏
書以避禁¶兵後亡數十篇獨以二十九篇教于齊魯文
<pb:KR4h0081_WYG_023-12b>
帝欲¶召時巳年九十餘老不能行詔掌故鼂錯往受之¶
衞宏云伏生老不能正言言不可曉使其女傳言¶教錯
孔安國書序但云失其本經口以傳授藝文¶志尚書二
十九卷乃其所授者漢儒謂之今文隋¶經籍志乃云伏
生口傳二十八篇作書傳四十一¶篇以授同郡張生張
授千乗歐陽生生授兒寛寛¶授歐陽之子世傳至曾孫
髙謂之歐陽學又張生¶傳夏侯都尉有大小夏侯學宋
葉夢得以書出伏<md:KR4h0081_SBCK_020-11b>¶生者二十三篇傳歐陽歙崇文總目
<pb:KR4h0081_WYG_023-13a>
尚書大傳三¶巻為伏勝撰鼂氏以為勝終之後歐陽生
張生各¶誦所聞特撰大義名之曰傳其説互有不同要
之¶今文尚書出於伏生者則一也先生為秦博士秦¶坑
儒無所施其學其學至漢始傳然則先生之學¶既施于
漢而名以顯於後世故奈不繫之秦而繫¶之漢題曰漢
濟南伏先生祠碑云銘曰¶
於惟先生始焉其屯終焉則亨獨抱遺經以淑後¶人以
慰幽貞行法俟命天錫耄年庸待治平竟以¶所授列于
<pb:KR4h0081_WYG_023-13b>
學官其道大明書以人傳人以書顯垂<md:KR4h0081_SBCK_020-12a>¶萬世名稽古之
力斯文與俱兹不曰榮從祀孔廟¶徧于寰區罔不敬承
矧兹梁鄒鄉墓攸在礪世作¶程沈沈𤣥扄體魄所安祠
以妥靈茂宰尚賢有壊¶必葺遹觀厥成于鄉于學祀享
相望閱千百齡穹¶碑有銘被之弦歌用侑爾牲¶
　
　
　元文類巻二十
