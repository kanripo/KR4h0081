# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:20.522176
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 46
#+PROPERTY: FILE SB04n0204-046國朝文類-卷第四十六.
<pb:KR4h0081_SBCK_046-1a>¶
國朝文𩔖卷第四十六¶
　䇿問¶
　　國學私試䇿問　姚登孫¶
二典之政以暦象爲先故歷代之興以正朔爲重¶
昔三聖授受皆以暦數爲言良以是歟堯舜之事¶
尚矣夏以建寅爲正則天時之正而人事之善也¶
孔子嘗以告顔子顧不以爲萬丗不可改歟一變¶
而商則用丑爲正再變而周則用子爲正說者曰¶
一王之興將有以新天下之耳目則正其首事也¶
不得以相襲然歟儒者以子爲天統丑爲地統寅¶
<pb:KR4h0081_SBCK_046-1b>¶
爲人統說者曰天開於子地闢於丑人生於寅故¶
是三建者皆可以爲正後儒遂謂子者天之春故¶
周以爲正丑者地之春故商以爲正寅者人之春¶
故夏以爲正是正即春也然則大冬嚴寒之月固¶
可以爲春則亦毋恠夫秦人之以亥爲正歟夫詩¶
與書學者之所質信而無惑焉者今書所載月數¶
皆以寅紀詩之月數亦寅也獨七月之詩云無衣¶
無褐何以卒歳則季冬而言也曰爲改歳入此室¶
處則孟冬之言也然則𡺳人固有二政歟而說改¶
月者曰孟子周人也其言七八月則夏五六月其¶
<pb:KR4h0081_SBCK_046-2a>¶
言十一月十二月則夏九月十月也然則孔子亦¶
周人也顧曰行夏之時何歟夫孔孟學者之所折¶
𠂻焉者而立言之異如此學者將孰從歟¶
人之言曰天者理而巳自儒者之有是言也而丗¶
之言天者率求之於微妙茫忽之際而遂以其穹¶
隆昆侖晝夜運行者爲粗迹廢而不議可不可歟¶
古之言天有穹天者言其𧰼穹然也有蓋天者言¶
其形北高南下如倚蓋然也有渾天者言其體渾¶
渾然也丗之人起而見仰而戴不知其說可不可¶
歟堯大聖人也史記其放勛之實莫先於欽&KR0002;暦¶
<pb:KR4h0081_SBCK_046-2b>¶
𧰼之事學者顧欲以爲粗迹掃而不議得無與堯¶
典戾歟夫天之所以爲天者日也月也星辰也暦¶
家以天爲天以日月五星爲天之緯其說曰周天¶
之體凡三百六十五度天者左旋自東而西一日¶
行三百六十五度日月五星右旋自西而東日最¶
遲日行天一度月次遲日行天十三度有竒五星¶
&KR0057;遲自古及今暦家通用其說以爲測候之準則¶
可信不誣而儒者之說不然以天左旋一日行周¶
天三百六十五度而常過一度日月五星亦左旋¶
日一日行周天三百六十五度止而不及天一度¶
<pb:KR4h0081_SBCK_046-3a>¶
月一日行周天不及天十三度有竒五星皆然此¶
其說自𨵿中大儒發之而考亭先生著其說於書¶
夫書之有傳丗爲天下道可也其參攷模索至精¶
且詳左旋之說將以袪千古之惑非苟焉者而暦¶
家之論與漢唐諸儒之說並行於丗皆以爲天左¶
旋日月五星右轉何&KR0002;是背馳歟諸生其參酌厥¶
中務詳言之著于篇毋徒曰吾非瞽叟焉知天道¶
儒者之學貴乎明體以適用苟志於用矣通今者¶
語古則或乖泥古者適今則難合二者交病焉謂¶
之有用可歟事之最古而便於民者莫井田&KR0002;也¶
<pb:KR4h0081_SBCK_046-3b>¶
自比閭族黨州而爲郡自鄰里鄼鄙縣而爲遂自¶
井邑丘甸縣而爲都自黃帝至周公非千五百年¶
不能備其成之何難歟至孟子時未乆也諸侯已¶
去其籍而不可得知何其壞之速歟秦廢經界立¶
阡陌而田始弊阡陌可開也夫其自溝而洫洫而¶
澮澮而川遺跡豈盡堙而不可㝷歟自是而降豪¶
右兼并得以專地矣二千年間信古者通患之則¶
有限民名田而巳則有計口均田而已然其法有¶
未行而巳弊有旣行而随弊有始定而終弊者何¶
歟豈丗異事殊法固未易立歟豈井田之外皆不¶
<pb:KR4h0081_SBCK_046-4a>¶
足爲良法歟唐&KR0004;租庸調取之口分丗業未幾再¶
變而爲兩稅至于今不改豈井田復作亦無便於¶
此法歟借曰仁政必自經界始不知給授之衆還¶
受之冗出入之際何以使之無弊歟不知髙下之¶
則盈縮之度寛狹之制何以使之可守歟斯數者¶
信古之士可不却顧而長慮歟昔橫渠先生&KR0099;然¶
有意于三代之治以爲經界不正雖欲言治皆苟¶
而巳期以數年復井田之法與學者議買田一方¶
而井畫之以推先王之法於當今可行也苟志於¶
行亦無不可歟諸生爲有用之學豈無志横渠之¶
<pb:KR4h0081_SBCK_046-4b>¶
志者歟要使酌之古而合施之今而便田制一大¶
議論也願詳言之¶
　　私試䇿問　呉澂¶
治天下之事多矣有司嘗考仐古以爲其事之大¶
者十有二稽之古而不能無疑&KR0154;可行於今歟試¶
因識時務者議之古者胄子有敎何敎乎師保有¶
訓何訓乎顯忠諸吕之謀亂與奮節甘露變故之¶
後者孰優精忠於賢否混淆與抗䟽朝廷草創者¶
孰劣上書美莽何謬歟醉入賦詩何迂歟願聞所¶
以得公族之道古者力牧之外何以有六相禹皐¶
<pb:KR4h0081_SBCK_046-5a>¶
之外何以有十六相丞相欲斬二千石與置部刺¶
史而相府不相干者孰非丞相欲斬戯臣與小臣¶
加官而相府不相統者孰是蕭曹舊𨻶何以同心¶
姚宋不同何以戮力嚴明寛厚何以相資善謀善¶
斷何以相用醇謹自飭才何劣而係天下安危二¶
十四考何量與二黨交攻量何隘而爲天下輕重¶
二十餘年何才與願聞所以爲宰相之道古者諌¶
無官王事無闕後丗置諌大夫丗道不古御史爲¶
傳命記事果得乎御史爲平章按察果失乎擢&KR0024;¶
闕以増直臣氣謂諌議有諫臣風者孰優以中大¶
<pb:KR4h0081_SBCK_046-5b>¶
夫守東海諌官&KR0024;刺史者孰劣守饒州而給事不¶
肯草制可法歟除刺史而舎人封駁可嘉歟願聞¶
所以得臺諌之道古者金馬承明之著作與設中¶
書之官孰是尚書侍郎之起草與立學士之號者¶
孰非取譽於貞觀與德音除書者同乎齊名於元¶
和與號大手筆者異乎賜以宫錦與下詔而悍卒¶
泣涕者孰賢贈以玉帶與賜詔而王逵效順者孰¶
勝願聞所以得兩制之道古者東觀禁中之名同¶
乎弘文崇文袐書之號異乎袐書府居於外何所¶
始袐書閣藏於外何所因劉章元成施讎周堪何¶
<pb:KR4h0081_SBCK_046-6a>¶
官揚雄班固傅毅何職黃香盧植蔡邕馬融與馬¶
懷素禇無量何所顯乎賈逵丁鴻與張說徐堅元¶
澹何以名乎願聞所以得館閣之道古者左右史¶
與内史何所殊大小史與外史何以異蘭臺掌圖¶
籍與禁中注起居孰優太史居丞相上與史館於¶
門下省者孰是三墳五典紀之何人春秋檮杌作¶
之何氏章程必付柱下元功必藏御史何竟乎太¶
史必職司馬科斗必職東家何見歟卻太宗觀史¶
與卻文宗者孰賢卻張說託言與卻李德&KR0073;者孰¶
智願聞所以得史館之道古者撢人廵省四方與¶
<pb:KR4h0081_SBCK_046-6b>¶
掾史分制諸郡同乎刺史秩卑權重與州牧秩重¶
權專異乎刺史揚州奏二千石罪與刺史冀州不¶
察長吏者孰優不肯杖小史與不肯捕蝗者孰劣¶
&KR0024;職三百不以私撓設學校變風俗與眞刺史者¶
孰勝單造賊壘毁淫祠破禨祥與三獨坐者孰&KR0018;¶
百城聞風而震悚果賢乎奸贜望風而解綬果得¶
乎願聞所以得&KR0101;司之道古者六官掌於司馬孰¶
爲將漢唐大將府衛孰爲帥韓彭衛霍之功孰多¶
靖勣光弼之才孰愈築臺簡注而上客何以誅設¶
壇&KR0194;拜而椒房何以罰漢中可戰則戰非輕乎荆¶
<pb:KR4h0081_SBCK_046-7a>¶
州可和則和非怯乎朝受詔夕引道與軍旅爼豆¶
者孰是卯受命辰出師與廟堂朝歌者孰非詩禮¶
彊晉而學春秋者何以有陳濤之奔輕裘平呉而¶
作文賦者何以有河橋之敗趙不敢東匈奴不敢¶
冦愈於毁家而紓國難者乎胡不敢南突厥不敢¶
顧愈於匈奴未滅何以家爲者乎願聞所以得將¶
帥之道古者渤海潁川之良果拜守相輙見問之¶
功乎河北二十四郡無一忠豈側門俟進上之過¶
乎由滎陽爲中大夫與上蔡擢河南守者何如道¶
不拾遺蟲不犯竟與江陵反風不其伏虎者何以¶
<pb:KR4h0081_SBCK_046-7b>¶
肥郷之才何以稱益昌山陽之才何以美濫賞玉¶
成何謂賢主不識眞卿何以復國德化三異與忠¶
信三善孰優民不敢欺與民不忍欺孰善願聞所¶
以得守令之道古者學校庠序之名同乎司樂學¶
政國子之制異乎六德六舞干戈羽籥之制何以¶
殊禮樂詩書郷司徒之敎何以别置子弟貟五十¶
人而至百人千人而至三千人何以盛圜橋億萬¶
計黌舎千八百室與毎歳課三科歳復增二科何¶
以精國子三百人太學五百人四門千三百人又¶
何以盛鹿鳴之歌燕堂之琴舉成送尚書何以精¶
<pb:KR4h0081_SBCK_046-8a>¶
博士弟子領於太常得乎國子監𨽻太常寺當乎¶
舉司𨽻之幡與捄朱穆皇甫規者孰優拒朱泚之¶
亂與褒陳仲舉留陽城者孰勝敎牢脩之書何以¶
乎嗾張顯之誣何因乎願聞所以得學校之道古¶
者選部有尚書何所始尚書有吏部吏部有侍郎¶
何所自用人不分流品故有以引彊蹶張致相者¶
何法官必取之法律而財賦必取之入粟&KR0024;官乎¶
選官清鑑與詳宻者何如平允與請謁不行者何¶
&KR0002;山公啓事與二十年天下無遺才者孰優金背¶
鏡與十二年留得人者孰是或無藻鑑或賢否雜¶
<pb:KR4h0081_SBCK_046-8b>¶
進與曵白之譏孰非或較覈失實或大納賄賂與¶
市𤓰之譏孰劣願聞所以得銓選之道古者八元¶
入愷誰之苗裔鄧&KR0593;毛原何所自出仕者丗禄與¶
三衙三衛之制何以殊崇德象賢與武選文較何¶
以異多憨之夫三篋之才與元城之守節孰優細¶
柳之屯朱崖之排與蕭育之賢孰優任太子洗馬¶
太子庶子與校書郎博士弟子者孰勝任侍中司¶
空與爲郎爲中郎將者孰&KR0018;父任與兄任孰賢乎¶
族父任與宗家任孰愈乎教子以謟者何故教子¶
以容者何爲或謂任子不通古今果當乎或謂雜¶
<pb:KR4h0081_SBCK_046-9a>¶
色入流者果宜乎願聞所以得任子之道&KR0002;此十¶
二事者&KR0154;爲而不戾於古&KR0154;爲可行於今其詳言¶
之有司將以觀有用之學¶
　　廷試䇿問　元明善¶
朕聞賢聖之君之治天下也或恭已無爲或不遑¶
暇食或寛仁恭儉或力於爲善其所以致治雖殊¶
及乎民安物阜風淳俗美刑辟措而鮮用頌聲作¶
於田里制禮作樂翕然大和而麟鳳龜龍嘉禾朱¶
草甘露醴泉諸福之物莫不畢至雖帝王之美不¶
徒在是亦其氣之應也舜文之德化尚矣&KR0002;漢之¶
<pb:KR4h0081_SBCK_046-9b>¶
文帝唐之太宗猶能致治如彼況薄漢唐而不居¶
者乎今天下雖乆寜謐戸口雖甚蕃滋而稼穡或¶
傷於水旱細民或致於阻飢未能家給人足時猶¶
仰濟縣官豈行仁義猶未盡效邪子大夫明古以¶
識今知常而通變母迂闊於事情母乖戾於典則¶
明以對朕朕將親覧焉¶
　　擬㑹試䇿問　曹元用¶
洪範八政三曰祀祀者國之大事也其禮之尤重¶
者曰郊曰廟按周禮於冬至之日郊圜丘而春秋¶
所書魯事或郊於春正月或郊於四月五月甚者¶
<pb:KR4h0081_SBCK_046-10a>¶
於九月而用郊郊之時不同&KR0002;是何耶鼎之&KR0143;曰¶
聖人亨以享上帝而大亨以飬聖賢享上帝而曰¶
亨養聖賢則大亨王假有廟則用大牲其重輕之¶
義亦安所取哉夫儀禮周禮&KR0002;詩俱言尸而不言¶
主春秋則書主而不書尸是皆神所憑依者也何¶
爲不並言豈亦有先後之序乎抑古者兼用尸主¶
以祀而經書特互見乎周制都宫别廟東漢以來¶
乃易以同堂異室議者謂爲夐不古&KR0002;然歴魏晉¶
隋唐宋金之乆何爲而不復古制乎周天子七廟¶
加以文武丗室九獻之禮王后預焉陟降進退一¶
<pb:KR4h0081_SBCK_046-10b>¶
日而可遍及否抑再日而復祭乎王后齋𪧐當於¶
何所百職助𥙊男女授受何以别乎九廟樂舞當¶
何以處之易曰盥而不薦有孚顒&KR0002;說者謂旣薦¶
則簡畧不足復觀豈先王之所以事其上丗者乎¶
文王何爲以是爲訓凡兹數者皆禮之大節吾儒¶
所當深究而明辯者也我國家隆平百年功成化¶
洽禮樂之興維其時矣諸君子由郷貢而來大比¶
于京師其於兹數者必燦然於胷中矣願爲我縷¶
陳其說¶
　　廷試䇿問　𡊮桷¶
<pb:KR4h0081_SBCK_046-11a>¶
蓋聞昔之聖人垂衣裳以成無爲之治稽於書傳¶
任賢設敎品節備具諄諄然命之矣是無爲者始¶
於有爲也事乆則弊唐虞之丗歴年滋多不聞其¶
有弊也治莫重於定國體尊國𫝑綱常之分嚴風¶
俗之化一國體定矣善惡之𩔖明賞罰之制宜國¶
勢尊矣廉逺堂髙上下之辨也量才授官莫得踰¶
越國之大柄也&KR0002;是者其道何以臻此記曰禮樂¶
刑政四逹而不悖王道備矣夫禮以防民樂以和¶
志刑以禁暴政以善俗四者何所先也夙夜浚明¶
卿大夫之德也知其邪慝則知所以儆之知其困¶
<pb:KR4h0081_SBCK_046-11b>¶
窮則知所以振之爲吏習常恬不知省其故何也¶
繼體守文善論治者尤以爲難朕承累聖之丕緒¶
宵旰圖治罔敢暇豫於變時雍&KR0002;有缺然者子大¶
夫觀乎㑹通酌古今之宜毋迂言髙論以稱詳延¶
之美朕將有攷焉¶
　　㑹試䇿問　𡊮桷¶
夫書者即古之史也孔子刪述自唐虞三典以訖¶
于周之文侯之命附以費誓秦誓而三墳八索九¶
丘諸書皆芟而不録至其約史記修春秋託始於¶
魯𨼆公元年寔周平王之四十九年也褒善貶惡¶
<pb:KR4h0081_SBCK_046-12a>¶
特書屢書至獲麟而絶筆前乎唐虞之所著豈不¶
過於文侯之命等篇而去彼取此泝平王而上沿¶
獲麟而下豈無可紀之事而絶不爲書是皆有深¶
意存焉司馬子長創爲史記首軒轅以逮漢武或¶
有孔子所芟者子長乃從而録之後人翕然以爲¶
有良史之才愛其雄深雅健凡操史筆者如班孟¶
堅范蔚宗諸儒爭相蹈襲是祖是式而未有取法¶
於春秋者焉豈聖言宏逺匪常人所可擬其彷彿¶
邪自荀恱倣左氏傳爲漢記體製稍爲近古於是¶
𡊮宏孫盛之徒並爲編年之書而學者或忽而不¶
<pb:KR4h0081_SBCK_046-12b>¶
習終不&KR0002;子長史記盛行于丗司馬公編資治通¶
鑑造端於周威烈王二十三年繫年叙事歴漢唐¶
以終五代勒成一家之言淵乎博哉此近代所未¶
有也其亦得聖人之意否乎我國家隆平百年功¶
成治定禮樂方興纂述萬丗之鴻規敷闡無窮之¶
丕績吾儒之事也故樂與諸君子討論之諸君子¶
㳺心載籍聞見滋廣其於書春秋之所始終史記¶
通鑑之所以製作必詳究而明辨之矣願聞其說¶
　　廷試䇿問　𡊮桷¶
朕聞自昔聖王之治天下罔不在初政故舜之嗣¶
<pb:KR4h0081_SBCK_046-13a>¶
位也明目逹聦命九官&KR2235;十有二牧禮樂刑政之¶
道粲然備具禹成厥功祇承于帝精一執中實聖¶
聖傳心之要湯黜夏命以克綏厥猷爲本武王勝¶
殷首訪于箕子天人之際明矣詩之訪落公劉書¶
之無逸立政亦惟成王嗣服之始君臣交修以成¶
繼志&KR0274;事之業唐虞三代其揆一也維我¶
丗祖皇帝聖神啔運時則有同心同德之彦效謀¶
輸忠故能混一區宇治化旁洽朕祇承丕緒永惟¶
帝王事功見於經傳悉遵而行之時有古今制宜¶
損益&KR0002;稽¶
<pb:KR4h0081_SBCK_046-13b>¶
丗祖之宏規逺畧垂統萬丗夙夜寅畏以圖治安¶
然人才之列於庶位者猶&KR0002;未及治道之逹于庶¶
政者猶&KR0002;未備子大夫其以前王之坦然明白可¶
行於今者何䇿¶
丗祖政典之綱領當今未盡舉行者何事冝悉心¶
以對以輔朕惟新之治¶
　　㑹試䇿問　虞集¶
傳曰春秋教以禮樂冬夏教以詩書&KR0002;稽古昔率¶
是道也吾夫子修禮正樂刪詩定書賛周易作春¶
秋天下萬丗頼焉漢立學官經置博士名家之學¶
<pb:KR4h0081_SBCK_046-14a>¶
史具可考歴唐以來定爲注䟽立教者用之我國¶
家設科取經術之士今十餘年矣擴而明之不在¶
學者乎夫自漢唐至于近代&KR0003;經者多矣或傳或¶
否悉論焉則累日不能旣其目請以耳目所共及¶
者而問焉易自王輔嗣之&KR0003;行而言𧰼數者隠其¶
有存者猶當考乎邵子先天之學可得而傳乎程¶
子之傳朱子之本義㫖意所指文義所當有異同¶
乎書有今文古文之辨傳者終不敢析而爲二豈¶
昔人成書有未可輕意者乎詩自毛傳盛行韓傳¶
僅見逺朱氏傳出一洒其故其有所授乎毛鄭舊¶
<pb:KR4h0081_SBCK_046-14b>¶
說猶有可論者乎春秋左氏公穀之傳與經並行¶
乆矣至於啖趙陸氏始辨其不合而求諸經君子¶
韙之三子之說果盡得聖人之㫖乎劉氏權衡三¶
傳益宻於陸而劉傳果無餘緼乎胡氏之說其立¶
義得無有當論者乎禮有儀禮及大小戴記又有¶
周官小戴記今用之儀禮其經也可弗講乎大戴¶
之記猶有可取者乎周官之制可互考乎鄭氏之¶
注其歸一乎此固諸君子積習而素知者其詳言¶
之¶
　㑹試䇿問　虞集¶
<pb:KR4h0081_SBCK_046-15a>¶
昔者神禹盡力溝洫制其畜&KR0165;導止之方以備水¶
旱之虞者其功尚矣然而因其利而利之者代各¶
有人故鄭渠鑿而秦人冨蜀堋成而陸海興漢唐¶
循良之吏所以衣食其民者莫不以行水爲務今¶
畿輔東南河間諸郡地𫝑下春夏雨霖輙成沮洳¶
𨵿陜之郊土多燥剛不宜於暵河南北平&KR0283;廣袤¶
旱則千里赤地水溢則無所歸徃徃上貽宵旰之¶
憂至發明詔修庶政出粟與幣分行賑貸恩德甚¶
厚然思所以永相民業以稱㫖意者豈無其䇿乎¶
五行之材水居其一善用之則灌漑之利瘠土爲¶
<pb:KR4h0081_SBCK_046-15b>¶
饒不善用之則泛溢填淤湛潰囓食兹欲講永利¶
病使畿輔諸郡歳無墊溺之患而樂耕桑之業其¶
䟽通之術何先使𨵿陜河南北高亢不乾而下田¶
不浸其瀦防決引之法何在江淮之交陂塘之跡¶
古有而今廢者何道可復願詳陳之以觀諸君子¶
用丗之學¶
　　廷試䇿問　虞集¶
洪惟¶
太祖皇帝受天明命肈興景祚列聖繼作四征不¶
庭鋒旗攸指靡不率服逮我¶
<pb:KR4h0081_SBCK_046-16a>¶
丗祖皇帝混一區㝢職方所載振古未有於是建¶
國紀元立官府置郡縣制禮樂定貢賦帝德王功¶
之盛粲然如日星之行天四時之成&KR0010;也六七十¶
年之間講之益明治之益習天下晏然守其盈成¶
者又何以加之哉朕纉承正緒夙夜祇懼成我¶
聖祖神考之心比歳再祼太室仰而思之求盡其¶
道而未能也夫親親莫内於九族今百丗本支蕃¶
&KR0283;盛大則旣尊位重禄矣尚有以勸之之道乎尊¶
賢莫先於百姓今丗臣大家勲業昭茂則亦旣冨¶
方穀矣尚有以體之之道乎多方内附之衆因其¶
<pb:KR4h0081_SBCK_046-16b>¶
俗而導之者亦旣乆矣一而同之之道尚有可充¶
者乎生聚教養之民因其生而厚之者亦旣周矣¶
恊而雍之之道尚有可致者乎書曰&KR0101;于先王成¶
憲其永無愆朕之志也子大夫咸以道藝來造于¶
廷其備陳之朕將親覽焉¶
　　廷試䇿問　虞集¶
朕聞伏羲神農黃帝之事見於易堯舜禹湯文武¶
之治存乎書皆聖人也其號名雖殊而治化則一¶
日月星辰之爲天丘陵川澤之爲土君臣父子夫¶
婦長㓜之爲人三極之道有以異乎宗廟也朝廷¶
<pb:KR4h0081_SBCK_046-17a>¶
也師旅也禮樂也佃漁也耕桑也時之所尚雖小¶
有損益其爲治之具豈有易於此者乎然而伏羲¶
神農黃帝之所以爲伏羲神農黃帝堯舜禹湯文¶
武之所以爲堯舜禹湯文武可得而别歟㐲羲之¶
卦文王申之神禹之疇武王詢之文無異也道無¶
異也然伏羲之作造化備矣何以有待於文王武¶
王之心神明通矣何以猶待於箕子然則群聖之¶
奥有待於後丗者猶無窮乎子大夫習之於師考¶
之於古得之於心冝之於今亦素有其說乎朕誠¶
以爲非伏羲神農黃帝無以爲道非堯舜無以爲¶
<pb:KR4h0081_SBCK_046-17b>¶
德非禹湯文武無以爲功心術之精微制作之㑹¶
通子大夫其悉陳之朕將親覽焉¶
國朝文𩔖卷第四十六¶
