# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:18.296265
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0204-004國朝文類-卷第四.
<pb:KR4h0081_SBCK_004-1a>¶
國朝文類卷第四¶
　樂府歌行¶
　　湘夫人詠　元好問¶
木蘭芙蓉滿芳洲白雲飛來北渚遊千秋萬歳帝¶
郷逺雲來雲去空悠悠秋風秋月沅江渡波上寒¶
煙引輕素九疑山髙猿夜啼竹枝無聲墮殘露¶
　　西樓曲　元好問¶
游絲落絮春漫漫西樓曉晴花作團樓中少婦弄¶
瑤瑟一曲未終坐長嘆去年與郎西入關春風浩¶
蕩隨金鞍今年疋馬妾東還零落芙蓉秋水寒并¶
<pb:KR4h0081_SBCK_004-1b>¶
刀不剪東流水湘竹年年露痕紫海枯石爛兩鴛¶
鴦只合雙飛便雙死重城車馬紅塵起乾鵲無端¶
爲誰喜鏡中獨語人不知欲挿花枝淚如洗¶
　　征人怨　元好問¶
瀚海風煙掃易空玉關歸路幾時東塞垣可是秋¶
寒早一夜清霜滿鏡中¶
　　塞上曲　元好問¶
平沙細草散羊牛一簇征人在戌樓忽見隴頭新¶
鴈過一時廻首望南州¶
　　梁園春　元好問¶
<pb:KR4h0081_SBCK_004-2a>¶
雙鳳簫聲隔綵霞宫鶯催賞玉谿花誰憐麗澤門¶
邊桞痩倚東風望翠華(龍徳宫有玉谿舘/麗澤燕都西門名)¶
　　征夫詞　劉祁¶
頑隂漠漠秋天黒冷雨瀟瀟和雪滴途中騎士衣¶
裳單半夜銜枚赴靈壁中州近歲雨雪多只因戎¶
馬窺黄河將軍錦帳衣千襲馬上揮鞭傳令急但¶
令飽煖度朝夕一死沙塲吾不惜九重日望凱歌¶
歸安知中路行逶迤願將舞女纏頭錦添作征人¶
身上衣¶
　　征婦詞　劉祁¶
<pb:KR4h0081_SBCK_004-2b>¶
青釭熒熒照空壁綺䆫月上莎雞泣良人沙塞逺¶
從軍獨妾深閨長太息憶初癡小嫁君時謂君不¶
晚擁旌麾如何十載尚輿隷東屯西戌長奔馳秋¶
風戎馬臨關路千里持矛關上去公家事急將令¶
嚴児女私恩那得顧恨妾不爲金鞴靫在君腰下¶
随風埃恨妾不爲龍泉劒在君手内飛光𦦨慕君¶
不得逐君行翠袖斕斑空血染君不見重瞳鳳駕¶
遊九疑蒼梧望斷猶不歸况今沙塲征戰地千人¶
同去㡬人囬君回不囬俱未見妾心如石那可轉¶
　留春曲　杜瑛¶
<pb:KR4h0081_SBCK_004-3a>¶
絮飛冷屑龍蟠玉花隕香摧鳳銜燭批頰深林呌¶
新緑倚䦨人唱留春曲春光欲去如死灰眀年暖¶
風吹又來何如日日長相守典衣共醉花前柸殷¶
勤留春春不住白日西馳水東去鏡中絲髮柰老¶
何君當持盃我欲歌¶
　　楊白花　李冶¶
帝家迷樓春晝長紫笙吹破百花香蒲萄凝碧琥¶
珀光燕語鶯啼空斷膓枕帷紅淚灑瀟湘玉鏡臺¶
前添午粧茜羅綬帶隻鴛鴦胡蝶趂雪上釵梁千¶
里萬里雲茫茫¶
<pb:KR4h0081_SBCK_004-3b>¶
　　空村謡　楊弘道¶
凄風羊角轉曠野埃塵腥膏血夜爲火望際光青¶
熒頽垣俯積灰破屋仰見星蓬蒿塞前路瓦礫堆¶
中庭殺戮餘稚老疲羸行欲倒居空村問汝何以¶
供朝昬氣息僅相屬致詞難遽言徃時百餘家今¶
日數人存頃筐長鑱隨日出樹木有皮草有根春¶
磨沃飢火水土仍君恩但恨誅求盡地底官吏有¶
時猶到門¶
　　羽林行　楊果¶
銀鞍白馬鳴玉珂風花三月臙脂坡侍中女夫領¶
<pb:KR4h0081_SBCK_004-4a>¶
軍子萬金買斷青樓歌少年羽林出名字隨從武¶
皇偏得意當時事少逰幸多御馬御衣甞得賜年¶
年春水復秋山風毛雨血金蓮川歸来宴賀滿宫¶
醉山呼揺動東南天明昌泰和承平乆北人歲獻¶
蒲萄酒一聲長嘯四海空繁華事徃空囬首懸瓠¶
月落城上墻天子死不爲降王羽林零落秪君在¶
白頭&KR0605;苦趍路傍腰無長劒手無槍欲語前事涕¶
滿裳洛陽城下歲華暮秋風秋氣傷金瘡龍門流¶
出伊河水北望臨潢八千里蔡州新起髑髏臺只¶
合當年抱君死君家父兄健如虎一旦倉皇變爲¶
<pb:KR4h0081_SBCK_004-4b>¶
䑕錦衣新貴見莫嗤得時失時令人悲¶
　　金谷行　楊奐¶
洛陽園池天下無金谷近在西城隅晉時花草不¶
復見野人猶觧談齊奴齊奴豪奢誰比數酒酣愛¶
擊珊瑚株後堂春風滿桃李中有一枝名緑珠千¶
金買歩障百金買氍毹時時吹笛替郎語雲牎霧¶
户長歡娱層階欲下湏人扶豈料一日能捐軀紅¶
飛玉碎頃刻裏空使行客悲躊躇樓頭小婦感恩¶
死君臣大義當何如¶
　　挑源行　劉因¶
<pb:KR4h0081_SBCK_004-5a>¶
六王掃地阿房起桃源與秦分一水小國寡民君¶
所憐賦役多慙負天子天家正朔不得知手種桃¶
枝辨四時遺風百丗尚不泯俗無君長人熈熈漁¶
舟載入人間丗却悔桃花露蹤跡曽聞父老說秦¶
強不信而今觧亡國畫圖曾識武陵溪飛鴻滅沒¶
天之西但恨於今又千載不聞再有漁人迷¶
　　眀妃曲　劉因¶
初聞丹青寫眀眸眀妃私喜六宫羞再聞北使選¶
絶色六宫無慮眀妃愁妾身只有愁可必萬里今¶
從漢宫出悔不别君未識時免使君心憐玉質君¶
<pb:KR4h0081_SBCK_004-5b>¶
心有憂在逺方但恨妾身是女郎飛鴻不鮮琵琶¶
語秪帶離愁歸故郷故郷休嗟妾薄命此身雖死¶
君恩重來時無數後宫花眀日飄零成底用宫花¶
無用妾如何傳去哀弦幽思多君王要聽新聲譜¶
爲譜高皇猛士歌¶
　　塞翁行　劉因¶
塞翁少小壟上鋤塞翁老來能捕魚宋家昔日塞¶
翁行屯田校尉功不如西山瀛海接千里長城又¶
見開長渠要將一水限南北笑殺當年劉六符天¶
教陂澤養鴈鶩留與金人賦子虚我來郷國覧風¶
<pb:KR4h0081_SBCK_004-6a>¶
土髣髴撾鼓笛嗚嗚&KR0909;中雲夢忽巳失酒酣懷古¶
皆平蕪昔年阻水群盜居塞翁子孫殺欲無至今¶
遺老向人泣前宋監邊無逺圖¶
　　武當野老歌　劉因¶
南陽武當天下稀峯巒巧避山自迷青天飛鳥不¶
可度但見萬壑空烟霏山不知人從太古白雲飛¶
來天作主旌旗眀滅漢陽津㡬閱東西互夷虜老¶
人住此今百年自言三丗絶人烟徃事不聞宣政¶
後初心欲返羲皇前脯鹿為粮豹爲席竹樹蒼蒼¶
歲寒國天分地拆保無憂恠見北風山鬼泣一聲¶
<pb:KR4h0081_SBCK_004-6b>¶
白鴈巳成擒回望丹梯淚滿襟傳語桃源休避丗¶
武陵不似武當深¶
　　燕歌行　劉因¶
薊門來悲風易水生寒波雲物何改色游子唱燕¶
歌燕歌在何處盤欝西山阿武陽燕下都歲晚獨¶
經過青丘遥相連風雨墮嵳峩七十齊郡邑百二¶
秦山河學術有管樂道義無丘軻蚩蚩魚肉民誰¶
與休干戈徃事巳如此後來復如何割地更石郎¶
曲終哀思多¶
　　白鴈行　劉因¶
<pb:KR4h0081_SBCK_004-7a>¶
北風初起易水寒北風再起吹江干北風三吹白¶
鴈來寒氣直薄朱崖山乾坤噫氣三百年一風掃¶
地無留錢萬里江湖想瀟洒佇看春水鴈來還¶
　　義俠行　王惲¶
予爲王著作劒歌行繼更曰義俠或詢其所以因¶
爲之觧曰彼惡貫盈禍及天下大臣當言天吏得¶
以顯戮而著處心積慮一旦以計殺之快則快矣¶
終非正理夫以匹夫之微竊殺生之柄豈非暴豪¶
邪不謂之俠可乎然大姦大惡凢民罔不憝又以¶
春秋法論亂臣賊子人人得以誅之不以義與之¶
<pb:KR4h0081_SBCK_004-7b>¶
可乎又且以游俠言古今若是者不數人如譲之¶
止報巳私軻之劘軀無成較以此舉于㝷常萬萬¶
也凢人臨小利害尚且顧父母念妻子慮一發不¶
當且致後患著之心孰謂不及此哉然所以略不¶
顧藉者正以義激於衷而奮捐一身爲輕爲天下¶
除害爲重足見天之降衷仁人義士有不得自私¶
而巳者此著之心也何以眀之事既露著不去自¶
縳詣司敗以至臨命氣不少挫而視死如歸誠殺¶
身成名季路仇牧死而不悔者也故以劒歌易而¶
爲義俠云著字子眀益都人少沉毅有膽氣輕財¶
<pb:KR4h0081_SBCK_004-8a>¶
重義不屑小節甞爲吏不樂去而從軍後與妖僧¶
髙北行假千夫長歸有此舉死年二十九時至元¶
十九年壬午歲三月十七曰丁丑夜也¶
君不見悲風蕭蕭易水寒荆軻西去不復還狂圖¶
秪與蝥蛛靡至今恨骨埋秦關又不見豫譲義所¶
激漆身吞炭人不識劘軀止酬一巳恩三刜襄衣¶
竟何益超今冠古無與儔堂堂義烈王青州午年¶
辰月丁丑夜漢允䇿祕通神謀春坊代作魯兩觀¶
卯魄巳褫曾夷猶袖中金鎚斬馬劒談笑馘取姦¶
臣頭九重天子爲動色萬命㧞出顛崖幽陂陁燕¶
<pb:KR4h0081_SBCK_004-8b>¶
血濟時雨一洗六合妖氛收丈夫百年等一死死¶
得其所鴻毛輶我知精誠耿不滅白虹貫日霜横¶
秋潮頭不作子胥怒地下當與龍逢遊長歌落筆¶
増慨慷覺我髪竪寒颼飀燈前山鬼忽悲歗鐡面¶
御史君其羞(是月授南臺/侍御史故云)¶
　　田家謡　魏初¶
五月軍囬未有期不禁烟瘴入枯脾馬頭一骨還¶
家日只有弓刀似舊時¶
　　懸瓠城歌　李材¶
我經懸瓠城試作懸瓠歌殘灰五百載懸瓠不復¶
<pb:KR4h0081_SBCK_004-9a>¶
峩有唐中葉失馭将退辱進危多詆謗淮西孽雛¶
手指天百萬官兵不敢傍長安市上晝殺人司隷¶
走藏魂膽䘮晉公一語破紛紜意㫁心謀神莫抗¶
諌書不到雙闕下詔檢初成九天上煌煌日月煥¶
斧節慘慘風雲動鞬䩨殿前虓虎神䇿軍愬武通¶
顔分玉帳夜深雪花大於璧懸瓠城頭血埋仗寒¶
威方勁弓百鈞净影不揺旗十丈巳因猰㺄山更¶
沸再戮鯨鯢海無浪蔡人不識緋衣兒劔氣磨天¶
大丞相方城大将拜道左犀甲金戈光炫晃兇嚚¶
狡衆五十秋白日青天破昬障兒童不遣避介胄¶
<pb:KR4h0081_SBCK_004-9b>¶
婦女争來沽緑醸入朝論功功有差晉公之功無¶
與譲英雄事徃名器虚栗斯嚅唲竟相尚外藩跋¶
扈驕将侮中禁深嚴嬖臣誑山東何啻百少陽秦¶
苑洛陽隨板蕩我歌懸瓠辭歌聲頗悲壯嗚呼唐¶
之覆車将誰尤後人吊古徒哀愴懸瓠城下汝水¶
流懸瓠城邊牧笛唱懸瓠歌歌已終君不見豊碑¶
野火化爲土悵望文公及晉公¶
　　冰荒子歌　鮮于樞¶
水荒子日日悲歌向城市辭危調苦不忍聞妻孥¶
散盡餘一身城中米貴丐者衆﨑嶇一飽經千門¶
<pb:KR4h0081_SBCK_004-10a>¶
城中昔食城外米城外人今食城裏耕者漸少田¶
漸荒政恐明年不如此水荒子行歌乞食良不惡¶
猶勝弄兵獄中死¶
水荒子聴我語忍死休離去郷土江中風浪大如¶
山蛟鱷垂涎寜貫汝路傍暴客掠人賣性命由他¶
還更苦北風吹霜水返壑稍稍人烟動墟落賑濟¶
欲下逋負除比著當年苦爲樂水荒子區區吏弊¶
何時無聞早還郷事東作¶
　　湖上曲　鮮于樞¶
湖邊蕩槳誰家女緑慘紅愁問無語低回忍淚並¶
<pb:KR4h0081_SBCK_004-10b>¶
人船貪得纏頭強歌舞玉壷羙酒不消憂魚腹熊¶
蹯棄如土陽䑓萝短匆匆去鴛鎻生寒愁日暮安¶
得義士擲千金坐令桑濮歌行露¶
　　烈婦行　趙孟頫¶
至元七年冬濱州軍士劉平之戍棗陽與其妻胡¶
俱道宿車下爲虎所得起追及之殺虎脫其夫吾¶
聞之中原賢士大夫如此乃爲感激慷慨作烈婦¶
行以歌之¶
客車何焞焞夫挽婦爲推問君将安去言徃棗陽¶
戍官事有程宿車下夜半可憐逢猛虎夫命懸虎¶
<pb:KR4h0081_SBCK_004-11a>¶
口婦怒髪指天十歩之内血相濺夫難再得虎可¶
前寧與夫死母與虎生呼兒取刀力與争虎死於¶
妾心始平男児節義有如許萬歲千秋可以事明¶
主馮婦卞莊安足數嗚呼猛虎逢尚可寗成寗成¶
奈何汝¶
　　沉沉行　虞集¶
沉沉天宇玄以&KR0627;星河如銀垂近人牛羊漫散草¶
多露大帳中野旁無隣去年八月羽書急婦女上¶
城小兒泣今年八月天子來身屬櫜鞬月中立¶
　　車簇簇行　馬祖常¶
<pb:KR4h0081_SBCK_004-11b>¶
李陵臺西車簇簇行人夜向灤河宿灤河美酒斗¶
十千牛馬飲者不計錢青旗遥遥出華表滿堂醉¶
客俱年少侑盃小女歌竹枝衣上翠金光陸離細¶
肋沙羊成體薦共訝髙門食三縣白髪從官珥筆¶
行毳𫀆衝雨桓州城¶
　　竹枝歌(京城南粟侯玩芳亭與/仲淵子方同賞牡丹)馬祖常¶
城南牡丹一百本翰林學士走馬來渡水楊花逐¶
飛燕剪衣雲影覆春臺¶
粟侯宅中花一園客來飲酒費金錢眀朝碧樹春¶
城合恨不江東問酒船¶
<pb:KR4h0081_SBCK_004-12a>¶
　　玉環引(送伯庸北上)王士熈¶
崑山有美璞昆吾有寳刀推雪漉寒氷凝此英瓊¶
瑶團團月長滿皛皛白雲淺似環環無窮寥寥人¶
意逺有美天山人皎潔同精神禁垣青春多大珮¶
垂朝紳腰無大羽箭肘有如斗印結束上京行騮¶
駒驟長靷不採珊瑚鈎海深安可求不執水蒼壁¶
漢庭羅公侯愛此玲瓏質題詩贈與客百金一朝¶
傾三年不可得不得只空行山泉琴峽鳴摩挲龍¶
門石憶憶應留情天風北極髙歸途踏霜草不惜¶
玉環分只願君還好¶
<pb:KR4h0081_SBCK_004-12b>¶
　　早朝行　王士熈¶
石城啼烏翻曙光千門萬户開未央丞相珂馬沙¶
堤長奏章催喚東曹郎燕山馹騎朝来到雨澤十¶
分九州報輦金馱帛分逺行龍沙士飽無鼓聲閣¶
中龍牀琢白玉瑟瑟圍屏海波緑曲䦨五月櫻桃¶
紅舜琴日日彈薫風¶
　　畫馬歌　范梈¶
錢君畫人勝畫馬安得名騘妙天下青雲隱約見¶
龍文有意軒昻駛華夏圉官山立頎而髯朱衣黒¶
帶髙帽尖問渠掌握詎有此牽控寧知人汝嫌君¶
<pb:KR4h0081_SBCK_004-13a>¶
不見才士受束縛徃徃因之縱寥廓¶
　　蘇小小歌　辛文房¶
東流水底西飛魚衘得錢塘紋錦書㡬回錯認青¶
騘馬著處閑乗油壁車鸚鵡盃殘春樹暗蒲萄衾¶
冷夜牎虗蓮子種成南北岸苦心相望欲何如¶
　　李宮人琵琶引　掲徯斯¶
茫茫青冡春風裏歳歳春風吹不起傳得琵琶馬¶
上聲古今只有王與李李氏昔在至元中十九辭¶
家來入宫一見丗皇稱藝絶珠歌翠舞忽如空君¶
王豈爲紅顔惜自是它人彈不得玉觴未舉樂未¶
<pb:KR4h0081_SBCK_004-13b>¶
停一曲便覺千金直廣寒殿裏月流輝太液池頭¶
花發時舊曲半存猶觧譜新聲萬變緫相冝三十¶
六年猶一日長得君王賜顔色形容漸改病相㝷¶
獨抱琵琶空歎息興聖宮中愛更深承恩始得遂¶
歸心時時尚𬒳宮中召強理琵琶弦上音琵琶轉¶
調聲轉澁堂上慈親還佇立回看舊賜滿床頭落¶
花飛絮春風急¶
　　舶上謡(送伯庸以畨貨/事奉使閩淛)宋本¶
江華江月要才情多病堪憐馬長卿莫向都門折¶
楊栁帝郷春色不南行¶
<pb:KR4h0081_SBCK_004-14a>¶
流求真蠟接闍婆日本辰韓薉貃倭畨船去時遺¶
矴石年年到處海無波¶
朱張死去十年過海㓂凋零海賈多南風六月到¶
岸酒花股篙丁奈樂何¶
湧金門外是西湖隄上垂楊盡姓蘇作得呉趨阿¶
誰唱小卿墳上露蘭枯¶
舊時家近黒橋街三十餘年不徃來慿仗使君一¶
問訊楊梅銀杏㡬回開(予以至元廿六年出杭故/居東南隅四條巷旁有橋)¶
(名黒橋居有楊梅銀/杏二樹在巨井上)¶
閩中父老白髭鬚老子風流記得無昔日郎君騎¶
<pb:KR4h0081_SBCK_004-14b>¶
竹馬如今使者駕軺車(伯庸之先/甞仕閩中)¶
素馨華畔十八娘炎雲瑞露酌天漿一日供厨三¶
百顆使君館劵莫支羊¶
薫陸胡椒腽肭齊明珠象齒駭雞犀丗間莫作珍¶
竒看斛使英雄價盡低¶
東海澄清南海涼公厨海錯照壷觴郎君鮝好江¶
瑶脆水母線眀烏賊香¶
眀年歸路蹋陽和缺胯輕衫剪越羅春風通恵河¶
頭路還與官家得寳歌¶
國朝文類卷第四¶
