# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:18.213243
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0204-002國朝文類-卷第二.
<pb:KR4h0081_SBCK_002-1a>¶
國朝文𩔖卷第二¶
　樂章¶
　　郊祀樂章¶
皇帝入中壝(出入小次)黄鍾宫¶
赫赫有臨洋洋在上克配皇祖於穆來饗肇此大¶
禋乾文弘朗&KR0013;衮圜丘巍巍玄象¶
皇帝盥洗　黄鍾宫¶
翼翼孝思明徳洽禮功格玄穹有光帝始著我精¶
誠潔兹薦洗幣玉攸奠永集嘉祉¶
皇帝升壇降同　大吕宫¶
<pb:KR4h0081_SBCK_002-1b>¶
天行惟健盛徳御天日月龍章簨&KR1206;宫縣藁鞂尚¶
明禮璧蒼圜神之格思香升燔煙¶
迎神　圜鍾宫(六變)¶
烝哉皇元丕承帝眷報本貴誠于郊殷薦藁鞂載¶
陳雲門六變神之格思來處來燕¶
&KR0004;獻盥洗　黄鍾宫　隆成之曲¶
肇禋南郊百神受職齋戒惟先匪馨于稷迺沃廼¶
盥祠壇是陟上帝監觀其儀不忒¶
&KR0004;獻升壇降同　大吕宫　隆成之曲¶
於穆圜壇陽郊奠位孔恵孔時&KR0123;蠲爲饎降登祗¶
<pb:KR4h0081_SBCK_002-2a>¶
&KR0002;百禮既至願言居歆允集熈事¶
正位配位奠玉幣　黄鍾宫　欽成之曲¶
謂天盖髙至誠則格克祀克禋駿奔百辟制幣斯¶
陳植以蒼璧神其降康俾我多益¶
司徒捧爼　黄鍾宫　寜成之曲¶
我牲既潔我爼斯實笙鏞克諧𥸅豆有飶神來宴¶
娭歆兹明徳永錫繁禧如㡬如式¶
昊天上帝位酌獻　黄鍾宫　明成之曲¶
於昭昊天臨下有赫陶匏薦誠馨聞在徳酌言獻¶
之上靈是格降福孔皆時萬時億¶
<pb:KR4h0081_SBCK_002-2b>¶
皇地祗位酌獻　大吕宫¶
至哉坤元與天同徳函育群生玄功莫測合饗圜¶
壇舊典時式申錫無&KR0416;聿寜皇國¶
太祖皇帝位酌獻　黄鍾宫¶
禮大報本郊定天位皇皇神祖反始克配至徳難¶
名玄功宏濟帝典式敷率育攸暨¶
皇帝飲福酒　大吕宫¶
特牲享誠備物循質上帝居歆百神受職皇武昭¶
宣孝祀芬苾萬福攸同下民隂隲¶
皇帝出入小次　黄鍾宫¶
<pb:KR4h0081_SBCK_002-3a>¶
惟天爲大惟帝饗帝以配祖考肅賛靈祉定極崇¶
功永我昭事升中于天象物畢至¶
文舞退武舞進　黄鍾宫　和成之曲¶
羽籥旣踆載&KR0045;玉戚一弛一張匪舒匪&KR0068;八音克¶
諧萬舞有奕永觀厥成純嘏是錫¶
亞終獻　黄鍾宫　和成之曲¶
有嚴郊禋恭陳幣玉大糦是承載祗載肅上帝居¶
歆馨香旣飫惠我無疆介以景福¶
徹籩豆　大吕宫　寕成之曲¶
三獻攸終六樂斯徧旣右饗之徹其有踐洋洋在¶
<pb:KR4h0081_SBCK_002-3b>¶
上黙黙靈眷明禋告成於皇錫羨¶
送神　圜鍾宫　天成之曲¶
神之來歆如在左右神保聿歸靈斿先後恢恢上¶
圜無聲無臭日監孔昭思皇多祐¶
望燎位　黄鍾宫¶
熈事備成禮文郁郁紫煙聿升靈光下燭神人樂¶
康永膺戩穀祚我丕平景命有僕¶
皇帝出中壝　黄鍾宫¶
泰壇承光寥廓玄曖暢我揚明饗儀惟大九服敬¶
宣聲教無外皇拜天祐照臨斯届¶
<pb:KR4h0081_SBCK_002-4a>¶
　　太廟樂章¶
皇帝入門　無射宫　順成之曲¶
熈熈雍雍六合大同維皇有造典禮㑹通金奏王¶
夏祗欵神宫感格如響嘉氣來叢¶
皇帝盥洗　無射宫　順成之曲¶
天德維何如水之清維水内曜配彼天明以滌以¶
濯犧象光晶孝思維則式薦忱誠¶
皇帝升殿降同　夾鍾宫　順成之曲¶
皇明燭幽㳂時制作宗廟之威降登時&KR0002;趨以采¶
茨聲容有恪曰藝曰文監兹衎樂¶
<pb:KR4h0081_SBCK_002-4b>¶
皇帝入小次(出同)無射宫　昌寧之曲¶
於皇神宫𧰼天清明肅肅來止相維公卿威儀孔¶
彰君子攸寧神之休之綏我思成¶
迎神(九成)黄鍾宫　思成之曲¶
齊明盛服冀冀靈眷禮備多儀樂成九變烝烝孝¶
心&KR0002;聞且見&KR0388;蠁端臨來寜來燕¶
初獻盥洗　無射宫　肅寧之曲¶
酌彼行潦維挹其清潔齊以祀祀事昭明肅肅辟¶
公沃盥乃升神之至止歆于克誠¶
初獻升殿降同　夾鍾宫　肅寧之曲¶
<pb:KR4h0081_SBCK_002-5a>¶
祀事有嚴太宫有侐陟降靡違禮容翼翼籩豆旅¶
陳鍾磬翕繹於昭吉蠲神保是格¶
司徒捧爼　無射宫　嘉成之曲¶
色純體全三犧五牲鑾刀屢奏毛炰胾羮神具饜¶
飫聽我磬聲居歆有永胡考之寜¶
太祖法天啓運聖武皇帝第一室　開成之曲¶
天扶昌運混一中華爰有眞人奮起龍沙際天開¶
宇亘海爲家肇脩㮒祀萬世無涯¶
睿宗仁聖景襄皇帝第二室　武成之曲¶
神祖創業爰著戎衣聖考撫軍代行天威河南厎¶
<pb:KR4h0081_SBCK_002-5b>¶
定江北來歸貽謀翼子奕葉重輝¶
卋祖聖德神功文武皇帝第三室　混成之曲¶
於昭皇祖體健乗乾龍飛應運盛德光前神功耆¶
定澤被垓埏貽厥孫謀何千萬年¶
&KR0073;宗文惠明孝皇帝第四室　昭成之曲¶
天啓深仁須卋而昌追惟顯考敢後光&KR0045;徽儀肈¶
舉禮備音鏘皇靈鑒止降𨤲無疆¶
順宗昭聖衍孝皇帝第五室　慶成之曲¶
龍潜于淵德昭于天承休基命光被紘埏洋洋如¶
臨籩豆牲牷惟明惟馨皇祚綿延¶
<pb:KR4h0081_SBCK_002-6a>¶
成宗欽明廣孝皇帝第六室　守成之曲¶
天開神聖繼卋清寜澤深仁溥樂恊韶韺宗支嘉¶
㑹氣和惟馨繁𨤲來格永被皇靈¶
武宗仁惠宣孝皇帝第七室　禧成之曲¶
紹天鴻業繼卋隆平惠孚中國威靖邊庭厥功惟¶
茂清廟妥靈歆兹明祀福禄來成¶
仁宗聖文欽孝皇帝第八室　歆成之曲¶
紹隆前緒運啓文明深仁及物至孝躬行惟皇建¶
極盛德難名居歆萬祖福禄崇成¶
明宗翼獻景孝皇帝第九室　永成之曲¶
<pb:KR4h0081_SBCK_002-6b>¶
猗那皇明卋纉神武敬天弗違時潜時旅龍旂在¶
塗言受率土不遐有臨永錫多嘏¶
英宗睿聖文孝皇帝第十室　獻成之曲¶
神聖繼作式是憲韋誕興禮樂躬事烝甞翼翼清¶
廟燁有耿光于千萬年卋仰明良¶
皇帝飲福酒　夾鍾宮　𨤲成之曲¶
穆穆天子禋祀太宫禮成樂備敬徹誠通神胥樂¶
只錫之醇醲天子萬卋福禄無窮¶
文舞退武舞進　無射宫　肅寕之曲¶
天生五材孰能去兵恢張鴻業我祖天聲干戈屈¶
<pb:KR4h0081_SBCK_002-7a>¶
盤濯濯厥靈於赫七德展也大成¶
亞獻(終獻同)無射宫　肅寧之曲¶
幽通神明所重精禋清宫肅肅百禮具陳九韶克¶
諧八佾兟兟靈光昭荅天休日申¶
徹籩豆　夾鍾宫　豐寜之曲¶
籩豆芬苾金石鏘鏗禮終三獻樂奏九成有嚴執¶
事進徹無聲神保聿歸萬福來寧¶
送神　黄鍾宫　保成之曲¶
神主在室神靈在天禮成樂閟神返幽玄降福冥¶
冥百順無愆於皇孝思于萬斯年¶
<pb:KR4h0081_SBCK_002-7b>¶
皇帝出廟庭　無射宫　昌寧之曲¶
緝熈維清吉蠲致誠上儀具舉明德薦馨已事而¶
踆歡通三靈先祖是皇來燕來寧¶
　　社禝樂章¶
降神(二成)林鍾宫　鎭寧之曲(八/變)¶
以社以方國有彞典大哉元德基祚綿逺農功萬¶
丗於焉報本顯相黙祐降監壇墠¶
降神(二成)太蔟角　鎭寧之曲¶
錫民地利厥功甚溥昭代典禮清聲律吕榖旦于¶
差洋洋來下相此有年根本日固¶
<pb:KR4h0081_SBCK_002-8a>¶
降神(二成)姑洗徵　鎭寧之曲¶
平厥水土百榖用成長扶景運冝歆德馨五祖爲¶
大千古舉行感通&KR0388;蠁登歌鎭寧¶
降神(二成)南吕羽　鎭寜之曲¶
幣齊䖍脩粢盛告備倉&KR0067;坻京繄誰之賜崇壇致¶
恭幽光孔邇享于精誠休祥畢至¶
初獻盥洗　太蔟宫　肅寧之曲¶
禮備樂陳辰良日吉挹彼罇罍馨哉黍稷濯漑揭¶
䖍維巾及&KR0456;萬年嚴祀蹌蹌受職¶
&KR0004;獻升壇降同　應鍾宮　肅寧之曲¶
<pb:KR4h0081_SBCK_002-8b>¶
春祈秋報古今彞章民天是資神靈用彰功崇禋¶
嚴人阜時康雍雍爲儀燔芬苾香¶
正配位奠玉幣　太蔟宫　億寧之曲¶
地祇饗德稽古美報幣帛斯陳圭璋式繅載烈載¶
燔肴羞致告雨暘時&KR0002;丕圖永保¶
司徒棒爼　太蔟宫　豐寧之曲¶
我稼旣同群黎徧德我祀如何牲牷孔碩有翼有¶
嚴隨方布色報功求福其儀不忒¶
正位酌獻　太蔟宫　保寧之曲¶
異丗同德於皇聖造降兹嘉祥衛我大寳生乃烝¶
<pb:KR4h0081_SBCK_002-9a>¶
民侔德覆燾厥作祼將有相之道¶
配位酌獻　太蔟宫　保寧之曲¶
以御田祖皇家秩祀有民人焉盍究本始惟叙惟¶
修誰實介止酒㫖且多盛德宜配¶
亞終獻　太蔟宫　咸寧之曲¶
以引以翼來處來燕豆籩牲牢有楚有踐庸荅神¶
休神亦錫羨土穀是依成此醻獻¶
徹豆　應鍾宫　豐寧之曲¶
文治脩明相成田功功爲特殊儀爲特隆終如其¶
初誠則能通明神母忘時和歳豐¶
<pb:KR4h0081_SBCK_002-9b>¶
送神　林鍾宫　鎭寧之曲¶
不屋受陽國所崇敬以興來歳苞秀堅頴雲軿莫¶
駐神其諦聽景命有僕與國同永¶
望&KR0287;位　太蔟宫　肅寧之曲¶
雅奏肅寜繁𨤲降格篚厥玄黄丹誠烜赫肇祀以¶
歸瞻言咫尺萬年攸介丕承帝德¶
　　先農樂章¶
降神(二成)林鍾宫　鎭寧之曲(八/變)¶
民生斯卋食爲之天恭惟大聖盡心於田仲春劭¶
農明祀吉蠲馨香感神用祈豐年¶
<pb:KR4h0081_SBCK_002-10a>¶
降神(二成)太蔟角　鎭寧之曲¶
耕種務農振古如兹爰粒烝庶功德茂垂降嘉奏¶
艱國家攸宜所依惟神庸潔明粢¶
降神(二成)姑洗徴　鎭寧之曲¶
俶載平疇農功肇敏千耦耕耘同徂隰畛田祖丕¶
靈爲仁至盡豐歳穰穰延洪有引¶
降神(二成)南吕羽　鎭寧之曲¶
群黎力耕及兹方春雖時東作篤我農人我黍冝¶
華我稷冝新由天降康永頼明神¶
初獻盥洗　太蔟宫　肅寧之曲¶
<pb:KR4h0081_SBCK_002-10b>¶
泂酌行潦眞足爲薦奉兹潔清神在乎前分作甘¶
霖沾漑芳甸愼于其初誠意攸見¶
初獻升壇降同　應鍾宫　肅寧之曲¶
有椒其馨維多且㫖式愼爾儀降登庭止黍稷稲¶
𥹭民無渇飢神嗜飲食永綏嘉祉¶
正配位奠玉幣　太蔟宫　億寧之曲¶
奉幣維恭前陳嘉玉聿昭盛儀肅雝純如南畒深¶
耕麻麥禾菽用祈三登膺受多福¶
司徒捧爼　大蔟宫　豐寧之曲¶
奉牲孔嘉登爼豐備地官駿奔趨進光輝肥碩蕃¶
<pb:KR4h0081_SBCK_002-11a>¶
孳歆此誠意有年斯今均&KR0013;神賜¶
正位酌獻　太蔟宫　保寧之曲¶
寳壇巍煌神應如響備腯咸有牲體苾芳洋洋如¶
在降格來享秉誠罔怠群生瞻仰¶
配位酌獻　太蔟宫　保寧之曲¶
酒清斯香牲碩斯大具列觴爼精意先㑹民命惟¶
食稗莠母害我倉萬億神明攸介¶
亞終獻　太蔟宫　咸寧之曲¶
至誠攸感&KR0388;蠁濳通百穀嘉種爰降時豐祈年孔¶
夙稼穡爲重俯歆醴齊載&KR0045;歌頌¶
<pb:KR4h0081_SBCK_002-11b>¶
徹豆　應鍾宫　豐寧之曲¶
有來雍雍存誠敢匱廢徹不遲靈神攸嗜孔惠孔¶
時三農是宜眉壽萬歳穀成丕乂¶
送神　林鍾宫　鎭寧之曲¶
焄蒿悽愴萬靈來唉靈神具醉聿言旋歸歳豐時¶
和風雨應期皇圖萬年永&KR0574;洪禧¶
望瘞位　太蔟宫　肅寧之曲¶
禮成文備歆受清祀加牲兼幣陳玉如儀靈御言¶
旋面隂昭&KR0287;集兹嘉祥常致豐歳¶
　　釋奠樂章¶
<pb:KR4h0081_SBCK_002-12a>¶
降神　黄鍾宫　凝安之曲(九/變)¶
天縱之聖集厥大成立言垂教萬丗準程廟庭孔¶
碩尊爼旣盈神之格思景福來并¶
&KR0004;獻盥洗　姑洗宫　同安之曲¶
神旣寜止有孚顒&KR0002;罍洗在庭載盥載濯匪惟潔¶
脩亦新厥德對越在兹敬其維則¶
&KR0004;獻升階(降同)南呂宫　同安之曲¶
大哉聖功薄海內外禮隆秩宗光垂昭代陟降在¶
庭攝齊委珮莫不肅雝洋洋如在¶
奠幣　南吕宫　明安之曲¶
<pb:KR4h0081_SBCK_002-12b>¶
圭衮尊崇佩衿列侑籩豆有楚樂具和奏式陳量¶
幣駿奔左右天睠斯文繫神之佑¶
文宣王位酌獻　南吕宫　成安之曲¶
惟神監格享于克誠有樂在縣有碩斯牲奉醴以¶
告嘉薦惟馨綏以多福永厎隆平¶
兖國公位酌獻¶
濳心好學不違如愚用舎行藏乃與聖俱千載景¶
行企厥歩趨廟食作配祀典弗渝¶
鄒國公位酌獻¶
洙泗之傳學窮性命力距楊墨以承三聖遭時之¶
<pb:KR4h0081_SBCK_002-13a>¶
季孰識其正髙風仰止莫不肅敬¶
亞終獻　姑洗宫　文安之曲¶
廟成弈弈祭祀孔時三爵具舉是饗是宜於昭經¶
訓示我民彞紀德報功配于兩儀¶
送神　黄鍾宫　凝安之曲¶
禮成樂備靈馭其旋濟濟多士不&KR0520;益䖍文教兹¶
首儒風是宣佑我皇家億載萬年¶
　四言詩¶
　　致樂堂詩　虞集¶
致樂堂者集賢待制周君之所以奉母者也蜀郡¶
<pb:KR4h0081_SBCK_002-13b>¶
虞集爲之賦詩曰¶
翼翼新堂有閫有房夫人來居旣安旣舒旣好旣¶
寜載燠載清言䦱于門以冩我誠有齊其馬有伉¶
其軒爲子來者允貴且賢貴容舒遲賢有令儀爾¶
因爾宗先君之思翕爾兄弟具于嘉㫖我飲我食¶
先君之子詩言柔温禮言著存我撫我惠先君之¶
孫樂哉誰氏維周壽母疇克致兹周南仲子君子¶
善頌文則多有又永歌之以導燕喜¶
　　萬户張公廟堂詩　虞集¶
大德辛丑昭勇大將軍河南征行萬户鎭通州張¶
<pb:KR4h0081_SBCK_002-14a>¶
公以其兵從征緬死之通人作廟以祀公三十年¶
間朝之公卿大夫士能爲文章者莫不爲之有所¶
製作泰定丁夘公子御史亦俾予賦之集以爲征¶
緬事始末在朝諸君子則知之矣通州僻在江海¶
之際其人何自知之況乆逺乎且不著夫狂夫首¶
禍之故¶
成宗皇帝聖明卒致其罪則公所以不肯墮其搆¶
䧟必甲胄以死之意亦終不白於通人之將來也¶
故稍原其始而道之庶其有考也詩曰¶
於赫　丗皇並用豪傑一定宇内櫜厥戈甲旣乆¶
<pb:KR4h0081_SBCK_002-14b>¶
旣安　成宗繼之祖功莫加道在守持狂夫興謀¶
以動相國曰昔　祖宗咸尚戰克萬方悉來史皆¶
前能我獨無名&KR0154;稱繼承蠢彼西南翳叢&KR0018;固聚¶
落八百各統女婦人強善驕馬貝競豪豢豕于牢¶
黄金飾槽取而有之冨可足用赫乎功多以丗智¶
勇相臣以聞天子曰嘻有是言哉汝其試之狂謀¶
旣售諌言不入旣賦軍實弓龯仍戢餽饟啓行萬¶
里騷然飢危蹈毒未戰巳&KR0162;番番名將天子爪士¶
鎭于江滸天子所使狂夫忌之承制驅之詎思國¶
謀徒逞厥私將軍&KR0099;言死我臣職可䧟者身不䧟¶
<pb:KR4h0081_SBCK_002-15a>¶
吾直見制鄙庸豈我召𠒋心知無還況兾立功與¶
其矯誣死彼狂手孰與奮擊不喪吾守孤旅轉戰¶
深入不回殺僇旣多身卒死之三軍失聲萬士喪¶
氣孰明公心君門萬重裹革東歸遥遥江壖部曲¶
&KR0049;迎悲風斾&KR0414;民懷其忠士感其義虎奮鷹&KR0045;如¶
見其至卜廟得吉東望際海神來妥之有永無壊¶
狂夫辱國天子震怒立呼狂豎斬以大斧狂罪則¶
誅死事奈何褒封哀榮百丗不磨豈惟不磨元嗣¶
御史旣有兄弟又多孫子奕奕勲門秩秩良材天¶
之報忠豈有涯哉¶
<pb:KR4h0081_SBCK_002-15b>¶
¶
國朝文𩔖卷第二¶
