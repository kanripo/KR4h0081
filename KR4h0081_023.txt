# -*- mode: mandoku-view -*-
#+TITLE: 元文類
#+DATE: 2015-09-23 10:32:48
#+PROPERTY: JUAN 23

¶
<md:KR4h0081_SBCK_023-1a>¶
<pb:KR4h0081_WYG_026-1a>
欽定四庫全書
　元文類巻二十三¶　　　　元　蘇天爵　編
　碑文¶
　　平雲南碑　　　　　　　　　

　程鉅夫¶
國家繼天立極日月所照罔有内外雲南秦漢郡¶縣也
負險弗庭憲廟踐阼之二年嵗在壬子我¶世祖聖徳神
功文武皇帝以介弟親王之重授鉞¶専征秋九月出師
冬十二月濟河明年春歴鹽夏¶夏四月出蕭闗駐六盤
<pb:KR4h0081_WYG_026-1b>
八月絶洮踰吐蕃分軍為¶三道禁殺掠焚廬舍先遣使
大理招之道阻而還¶十月過大渡河上率勁騎繇中道
先進十一月渡<md:KR4h0081_SBCK_023-1b>¶瀘所過望風款附再使招之至其國遇
害十二月¶傅其都城城倚㸃蒼山西洱河為固國主段
興智¶及其柄臣髙泰祥背城出戰大敗又使招之三返¶
弗聽下令攻之東西道兵亦至乃登㸃蒼臨視城¶中城
中宵潰興智奔善闡追及泰祥於姚州俘斬¶以徇分兵
略地所向皆下惟善闡未附明年春留¶大將烏蘭哈逹
<pb:KR4h0081_WYG_026-2a>
經略之上振旅而還未幾拔善闡¶得興智以獻釋不殺
進軍平烏蠻部落三十七攻¶交趾破其都收特磨谿洞
三十六金齒白衣羅鬼¶緬中諸蠻相繼納款雲南平列
為郡縣凡總府三<md:KR4h0081_SBCK_023-2a>¶十七散府八州六十縣五十甸部寨
六十一見户¶百二十八萬七千七百五十三分隸諸道
立行中¶書省於中慶以統之大徳八年平章政事伊蘓
岱¶爾建言所領雲南地居徼外歴世所不能臣¶先皇帝
天戈一麾無思不服今其民衣被皇明同¶於方夏幼長
<pb:KR4h0081_WYG_026-2b>
少老怡怡熙熙皆自忘其往陋非神¶武不殺之恩不及此
惟㸃蒼之山嘗駐蹕焉若紀¶聖功刻石其上使臣民永
永瞻仰於事為宜中書¶以聞制曰可以命詞臣臣文海
再拜稽首而言曰¶世祖皇帝之徳大矣辟如天地之無
不持載無不<md:KR4h0081_SBCK_023-2b>¶覆燾而生生之意恒寓於雪霜風雨寒暑
變化之¶中物之蒙之者薰然而溫灑然而濯翕然而同
靡¶然而順有不自知其然而然者故其功烈之崇基¶業
之廣貫三靈而軼千古夫以大理之昬迷旅拒¶虐我使
<pb:KR4h0081_WYG_026-3a>
人若奮其武怒俾無遺育可也而招徠綏¶緝終釋其主
弗誅烏虖微天地之徳孰能與於此¶乎今陛下建中和
之政凡以繩祖武厚民生無¶所不用其極中外欽承無
逺弗届是以藩方大臣¶於錢穀甲兵之外惓惓以光昭
令徳為請其知為¶政之本也已漢世宗從事西南夷天
下為之騷動<md:KR4h0081_SBCK_023-3a>¶蜀民咨怨喻之諄諄鑿池莅習再駕而後
取之其¶視今也孰愈穆王周行㝢縣必皆有車轍馬跡
焉¶初非疆理天下也而世猶誦之至今其視跋履山¶川
<pb:KR4h0081_WYG_026-3b>
洒濯其民而納於禮義之域孰愈彼碧雞金馬¶與夫㸃
蒼皆其山之望者也漢使祭之唐季盟之¶夫各有所畏
焉耳今也鐫未始磨之崖紀無能名¶之績桓桓煜煜與
世無極豈惟足以震百蠻榮千¶古其餘光所被山川鬼
神與嘉賴之嗚呼盛矣哉¶臣事¶先皇帝蚤受眷知今復
待罪禁林發揚蹈厲職也<md:KR4h0081_SBCK_023-3b>¶不敢以荒落辭謹再拜稽首
而系之詩曰¶
於皇維元載地綂天大噫小嘘曰寒以暄粤西南¶陬水
<pb:KR4h0081_WYG_026-4a>
駛山&KR0886;風霆流形氣交神州跂息蠕蠕勾萌¶鮮鮮谷飲
巢居燕及跕鳶繄誰之恩聖祖神孫武¶烈文謨湔祓生
存既有典常被之服章我吏我民¶我工我商萬國一家
孰為要荒㸃蒼蒼蒼禹迹堯¶牆井鉞參旗終夜有光威
不違顔作善降祥嗟爾¶耄倪視此勿忘¶
　　太師廣平貞憲王碑　　　　　　　閻　復¶
三台平乾象以清五嶽奠坤載以寧三公得人鼎<md:KR4h0081_SBCK_023-4a>¶祚以
隆盖力莫競於柱天勲莫髙於靖亂忠莫大¶於扶日惟
<pb:KR4h0081_WYG_026-4b>
我太師廣平貞憲王伊囉勒公自乃祖¶乃父光輔聖元
豐功盛業在天壤間猶星之有台¶山之有嶽歟公阿爾
拉人小字伊實迨至貴顯寵¶以不名賜號伊囉勒諾延
譯云能官也始祖勃端¶察爾以才武雄朔方曾祖納哈塔
阿爾斯蘭所居與¶烈祖神元皇帝接境素敦仁禮之好祖
博爾濟贈¶推忠協謀佐運功臣太師開府儀同三司諡
武忠¶父傅囉台贈推誠宣力保順功臣太師開府儀同¶
三司諡忠定並追封廣平王廣平王家分地故以<md:KR4h0081_SBCK_023-4b>¶封之
<pb:KR4h0081_WYG_026-5a>
武忠志意沈雄善戰知兵¶太祖聖武皇帝在潜共履艱
危義均同氣征伐四¶出無往弗從時諸部未寧每遇武
忠警夜寢必安¶枕寓直於内與語或至達旦魚水之契
殆若天授¶初納爾沁部卒盜吾牧馬武忠共往追之時
年十¶三知其衆寡不敵乃為出奇從旁夾擊之冦捨所¶
掠而去及戰台實衛喇特鋒鏑既交約畢命勝敵無¶或退
步武忠繫馬於腰跽而引滿方寸不離故處¶太祖推其
膽勇嘗潰圍於克埒¶太祖失馬武忠擁與累騎而馳頓
<pb:KR4h0081_WYG_026-5b>
止中野㑹天雨<md:KR4h0081_SBCK_023-5a>¶雪張毳裘以翳及旦雪深數尺龍顔弗
霑武忠植¶立通夕足跡宛然不移顛沛造次脱主於難
雖古¶烈士無以加黙爾竒斯之戰風雪迷陣再入敵中求¶
太祖不見急趍輜重則御勒已還卧憇車中聞武¶忠至
曰此天賛我也及得天下君臣之分益密視¶夫人穆爾
徳濟不廢丘嫂禮皇子察哈台出鎮西¶域有㫖從武忠
受教武忠教以人生經涉險阻必¶獲善地所過無輕舍
止謹白龍魚服之戒玉音謂¶皇子曰朕之教汝亦不踰
<pb:KR4h0081_WYG_026-6a>
是武忠既老以病薨¶太祖悼痛如喪所親初忠定之生
方還自黙爾竒<md:KR4h0081_SBCK_023-5b>¶斯戰所中塗䕶視不啻如已子長率父兵
襲爵萬夫¶長國初官制簡古置左右萬夫長位諸將之
上首¶以武忠居右東平忠武王居左翊衛辰極猶車之¶
有輪身之有臂電掃荒屯鰲奠九土柱天之力競¶矣貞
憲王伊囉勒公器量宏達襟度淵深莫測其¶際弱嵗襲
爵綂阿勒坦部衆¶世祖皇帝聞其賢驛召赴闕見其風骨
龎厚解御¶服銀貂以貺國朝重天官内膳之選特命領
<pb:KR4h0081_WYG_026-6b>
其事¶侍宴内殿公起行酒詔諸王妃皆執婦道未幾拜¶
御史大夫江南既下裂土益封功臣後即以泉州<md:KR4h0081_SBCK_023-6a>¶路為
分邑公長臺憲務振宏綱弗親細故興利之¶臣欲援亡
宋舊制併憲司入漕府他日當政者又¶請以郡府之吏
互照憲司撿底公言風憲所以戢¶姦若是有傷監臨之
體其議乃格公事上遇下一¶本於誠事有廷辯當雷霆
之下辭益鯁直天顔為¶之霽威至元二十四年宗王納
新叛東鄙¶世祖躬行天討命公總戎以先之大駕至半
<pb:KR4h0081_WYG_026-7a>
道則¶公已退敵僵尸覆野數旬之間三戰三捷獲乃顔¶
以獻詔選乗輿駞蓄百蹄勞公公謝曰天威所臨¶猶風
偃草臣何力之有駕還留公勦絶餘黨執其<md:KR4h0081_SBCK_023-6b>¶酋金嘉努
獻俘於朝同惡數人戮之軍前明年納¶新餘燼哈坦圖
嚕汗復叛再命公出師兩與敵遇¶皆敗之追及兩河威
乗破竹敵衆大衂酋長遁去¶時已盛冬聲言駐兵改俟
春方進忽倍道兼行過¶黑龍江徑𢷬巢穴殺戮殆盡其
酋莫知所終夷其¶城郭鎮撫遺黎而還國家承平日乆
<pb:KR4h0081_WYG_026-7b>
而變生肘腋¶貽九重宵旰之憂公英猷載奮不期月而
三叛悉¶平靖亂之勲偉矣詔憫其勞賜内府七寶冠帶
以¶旌之加太傅開府儀同三司申命禦邊杭海二十¶九
年加錄軍國重事知樞宻院事宗藩帥鉞一切<md:KR4h0081_SBCK_023-7a>¶禀命於
公特賜步輦入内位望之崇廷臣無出其¶右三十年¶今
上皇帝以皇孫撫軍北邊公為輔行請授¶裕考所佩儲
闈舊璽詔從之鼎湖上仙公奉鑾馭¶而南宗室諸王畢
㑹上都定策之際公起謂皇兄¶晉王曰宫車逺駕已踰
<pb:KR4h0081_WYG_026-8a>
三月神器不可乆虚宗祧¶不可乏主疇昔儲闈符璽既
有所歸王為宗盟之¶長奚俟而弗言王遽曰¶皇帝踐阼
願北面事之於是宗親大臣合辭勸進¶公復坐曰大事
已定吾死且無憾惟公一言合臣<md:KR4h0081_SBCK_023-7b>¶民共戴之誠成先皇
付託之意扶日之忠至矣¶上即位之始進秩太師佩以
尚方玉帶寶服還鎮¶北邊元貞元年冬議邊事入朝兩
宫賜宴酬酢¶盡歡如家人父子然先是夫人圖古勒䝉
賜侍宴¶之服曰濟遜昭異數也命婦獲受此服由公家
<pb:KR4h0081_WYG_026-8b>
始¶自餘奇珍祕寶賞賚弗可殫紀還鎮有期不幸遘¶疾
以十一月十八日薨於賜第之正寢雨木氷者¶連日春
秋五十有四上聞之震悼不已敇有司¶給喪賻賵有加
刳香木為棺錮以金銀北塟於怯¶土山之原大徳五年
春詔贈宣忠同徳弼亮功臣<md:KR4h0081_SBCK_023-8a>¶依前太師開府儀同三司
錄軍國重事御史大夫¶追封廣平王諡曰貞憲祖妣穆
爾徳濟妣完顔氏¶及夫人綽爾齊夫人圖古勒皆封廣平
王夫人綽爾¶齊先卒圖古勒今主家事訓迪諸子克成奉
<pb:KR4h0081_WYG_026-9a>
先述繼¶之美子男三人曰穆哩庫曰托琳曰托克托呼女
三¶人曰實喇適太師興元忠憲王諤勒哲之子中書右¶丞
長夀曰布哷齊適宣政使逹實宻之子泉府少¶卿布實
圖曰班辰在室穆哩庫年未及冠詔選¶皇彌孫女巴特
瑪妻之仍襲爵萬夫長復命公之介¶弟都齊為御史大
夫九年春有詔為公植碑通逵<md:KR4h0081_SBCK_023-8b>¶載揚丕績事下翰林為
文臣復竊惟伊尹相湯伊¶陟復稱名臣吕望相周吕伋
嗣封大國載在方册¶以為美談公家歴事累朝奕世載
<pb:KR4h0081_WYG_026-9b>
徳師垣萃於一¶門王爵加於異姓其視商周賢佐宜無
少譲以之¶勒景鍾光信史其誰曰不然小臣作銘不獨
表異¶渥於宗臣尚篤子孫忠孝之勸銘曰¶
皇元肇基天挺神武祝栗驤龍崆峒嘯虎猛將如¶雲謀
臣如雨矯矯武忠攀鱗附羽草昧經綸疏附¶禦侮力竭
肱股誠殫心膂忠定桓桓勲伐繼樹命¶佐商周徳符伊
吕鰲斷立極鷹揚啓土元祚如天<md:KR4h0081_SBCK_023-9a>¶忠力可柱顯允貞憲
事予¶世祖綱振烏臺望崇紫府㓂起東藩天戈奮舉公
<pb:KR4h0081_WYG_026-10a>
任前鋒氣盈一鼓敢以虜憂遺之君父駕至中途¶公已
退虜一戰而勝還師帝所孽燼復然餘勇再¶賈威乗破
竹敗之水滸三叛悉平遺黎按堵天語¶勞公賞錫繁舞
公曰天威如拉朽腐還鎮朔方彈¶壓虎旅日賛重明龍
飛九五乃冠台躔乃執圭珇¶公之庇民如室斯宇公之
衛社如棟斯礎方倚長¶城遽停相杵當宁䀌傷行路悽
楚褒徳賞功恩洽¶施普績紀金石家聨簮組咨爾後人
無替成矩泰<md:KR4h0081_SBCK_023-9b>¶山如礪黄河如縷爵以永傳焜燿千古
<pb:KR4h0081_WYG_026-10b>
　　太師淇陽忠武王碑　　　　　　元明善¶
粤若稽¶太祖法天啟運聖武皇帝誕膺景運龍奮朔方¶
克哷部主王汗奈曼部主迪延汗汗以至西夏西域¶金
源次第平時則有佐命元勲曰博爾歡曰博爾¶濟曰穆
呼哩及即寶位錫之券誓慶賞延于世世¶故朝廷議功
選徳必首三家焉臣謹按忠武王諱¶伊徹察喇姓學順
氏曾大父即博爾歡也自¶太祖早年已見神聖委心臣
事大業肇基身餘百<md:KR4h0081_SBCK_023-10a>¶戰竟薨于敵是時官制簡古止為
<pb:KR4h0081_WYG_026-11a>
第一千户後封¶於淇州又食沅州六千户贈推忠佐命
著節功臣¶開府儀同三司太師上柱國追封淇陽王夫
人特¶克追封淇陽王夫人子托歡王之大父也嗣父官¶
佐憲宗皇帝四征不庭日闢土疆厥功為懋薨¶贈推
誠翊運佐理功臣開府儀同三司太師上柱¶國追封淇
陽王夫人圖們追封淇陽王夫人子實¶勒們王之父也
恒鎮徼外後征六詔懐服諸蠻遘¶疾薨于軍贈崇仁宣
理保徳功臣開府儀同三司¶太師上柱國追封淇陽王
<pb:KR4h0081_WYG_026-11b>
夫人石氏金宰相女也<md:KR4h0081_SBCK_023-10b>¶追封淇陽王夫人夫人生王六
年王之父甍誓不¶他適王性仁厚儉勤事母備諸孝敬
資貌英偉望¶之如神¶世祖皇帝雅聞其賢後閔其父之
死事也年十六¶召見容止端重奏對詳明上驚喜曰實
勒們有子¶矣即命領四集賽台官集賽者國制分宿衛
供奉¶之士為四番番三晝夜凡上之起居飲食諸服御¶
之政令集賽之長皆總焉至元十七年長一集賽¶明年
詔曰伊徹察喇秉心忠實執事敬慎知無不¶言言無不
<pb:KR4h0081_WYG_026-12a>
盡曉暢朝章用輒稱㫖不可以其年小<md:KR4h0081_SBCK_023-11a>¶而遲其官可代
錫津為宣徽使制下階正議大夫¶兼領尚膳院光祿寺
二十年加階中奉二十六年¶上討反者于杭海皆陳王
奏曰丞相安圖巴延御¶史大夫阿爾婁皆嘗受命征戰
三人者臣不可以¶後之今勍賊逆命敢禦天戈陛下憐
臣賜臣一¶戰上曰乃祖博爾歡佐我¶太祖無征不在無
戰不克其勲大矣卿以為安圖¶輩與爾家同功一體各
立戰多自恥不逮然親屬¶櫜鞬恭衛朝夕俾子一人不
<pb:KR4h0081_WYG_026-12b>
逢不若爾功非小何¶必身編行伍手事斬馘乃始快心
邪二十七年僧<md:KR4h0081_SBCK_023-11b>¶格既立尚書省簧鼔上聽殺異已者箝
天下口以¶刑爵為貨而販之咸走其門入貴價以買所
欲貴¶價入則當刑者脱求爵者得不四年綱紀大紊人¶
心駭愕尚書平章政事伊蘓岱爾王之太官屬也¶潜以
其事告王王奮然奏劾僧格伏誅上曰伊徹¶察喇口伐
大姦發其蒙蔽乃以没入僧格黄金四¶百兩白金三千
五百兩及水田水磑别墅賞其清¶彊僧格既敗上以湖
<pb:KR4h0081_WYG_026-13a>
廣行省西連番洞諸蠻南接¶交趾島夷延袤數千里其
間土沃而人夥畬丁溪¶子善驚好鬭非賢方伯不能撫
安王舉哈喇哈遜<md:KR4h0081_SBCK_023-12a>¶逹爾罕以為其省平章政事凡八年
威徳交孚飛¶聲海外入為丞相天下稱賢二十八年都
水使者¶請鑿渠西導白浮諸水經都城中東入潞河則
江¶淮之舟既達廣濟渠直泊於都城之匯上亟欲其¶成
又不欲役及細民敕四集賽人及諸府人與鑿¶所司髙
深之分賦之刻日使畢王率其屬著役者¶服操畚鍤即
<pb:KR4h0081_WYG_026-13b>
所賦以倡趨者如雲依刻而渠成賜¶渠名通恵河而河
為公私大利上語近臣曰是渠¶非伊徹察喇身率衆手
成不亟也賞以黄金五十¶兩白金五千兩寶鈔五千貫
三十年上以王佐命<md:KR4h0081_SBCK_023-12b>¶元勲之後㢘白而能加以摧姦薦
賢遷金紫光祿¶大夫知樞密院事仍宣徽使明年¶成宗
皇帝登極制曰伊徹察喇盡其誠力深其謨¶謀抒忠於
國流恵於人可加開府儀同三司太保¶錄軍國重事樞
密宣徽兩使如故大徳四年拜太¶師初金山南北叛王
<pb:KR4h0081_WYG_026-14a>
海都都勒斡據之不奉正朔垂¶五十年時入為冦恒命親
王統左右部宗王諸帥¶屯列大軍備其衝突五年朝議
北師少怠紀律或¶失命王亞晉王噶瑪拉以督之是年
海都勒斡入¶冦我為五軍王將其一鋒交軍頗不利王
視之怒<md:KR4h0081_SBCK_023-13a>¶被甲持矛身先陷陣一軍隨之出敵之背五軍
合¶擊敵大崩潰海都都勒斡遁去王亦罷兵歸鎮賞功¶論
辠恩威服於敵人厥後都勒斡請臣附時¶武宗皇帝亦
在軍王遣使與¶武宗及諸王將帥議曰都勒斡請降為我
<pb:KR4h0081_WYG_026-14b>
大利固當¶待命於上然往反再閱月必失事機事機一
失為¶國大患人民困於轉輸將士罷於討伐無有已時¶
矣都勒斡妻我弟瑪古哈喇之妹也宜遣報使許¶其臣
附衆議為允既遣始以事聞上曰公深識機¶宜既而瑪
古哈喇復命由是叛人稍稍來歸十年<md:KR4h0081_SBCK_023-13b>¶冬叛王莽賚特
穆爾等屯于金山¶武宗帥師出其不意先踰金山王以
諸軍繼往壓¶之以威啖之以利莽賚特穆爾乃降其部
人驚潰¶王遣圖們特穆爾察罕將萬衆深入其部人亦
<pb:KR4h0081_WYG_026-15a>
降¶徹伯爾者海都長子也海都死嗣領其衆至是我¶軍
掩取妻子及其部人兩部凡十餘萬口十一年¶武宗入
踐天位詔曰公弼亮三朝荐立武功朕嘉¶賴焉徹伯爾
女雅克特穆爾帝室之𦙍今以妻公賜¶公以世祖宴幙成
宗御輦及幙人樂工海東¶白鶻文豹至大元年王遣使
奏曰諸王圖哷納本<md:KR4h0081_SBCK_023-14a>¶懐攜貳而徹伯爾遊兵近境叛黨
素無悛心儻合¶謀致死則垂成之功顧為國患臣以為
昔者都勒¶斡先衆請和雖死宜遣使安撫其子庫色使不
<pb:KR4h0081_WYG_026-15b>
我異¶又諸部既已歸命我之牧地不足宜處諸降人於¶
金山之陽吾軍屯田金山之北軍食既饒又成重¶戍就
彼有謀吾已𢷬其腹心矣奏入上曰是謀甚¶善公宜移
軍阿拉哈克繖薩哈地王既移軍徹伯爾¶圖哷納欲奔庫
色不敢納去留無所遂相率來降¶於是北邊以寧上詔
王曰公之先佐我祖宗常為¶大將攻城戰野勲烈甚著
公國之元老宣忠底績<md:KR4h0081_SBCK_023-14b>¶清謐中外朕昔入繼大綂公之
謀猷又多今立和¶琳等處行中書省以公為右丞相依
<pb:KR4h0081_WYG_026-16a>
前開府儀同¶三司太師錄軍國重事特封淇陽王佩黄
金印宗¶藩將領實瞻公麾進退其益懋乃徳悉乃心力
毋¶替所服四年王入朝¶今上皇帝燕之于大明殿眷禮
優重九月六日疾¶病敕御醫數輩診療越三日薨于大
都私第之正¶寢是夕大雨春秋六十有三¶皇太后賻鈔
二萬五千貫上敕少府以香木為棺¶給驛馬百送塟北
地詔議飾終之典翰林臣請<md:KR4h0081_SBCK_023-15a>¶贈宣忠安逺佐運弼亮功
臣太常臣請諡忠武宰¶相請其階官封如故制曰可夫
<pb:KR4h0081_WYG_026-16b>
人摩該公主宗王¶鄂齊爾孫女也伊遜展公主宗王塔齊
爾孫女魯王¶托克托女兄也雅克特穆爾公主即徹伯爾女
也齊喇¶布薩氏千户永隆特穆爾女也諤勒哲扎拉爾氏
呼¶圖克台扎拉爾氏右丞相東平王女弟也並封淇陽¶王
夫人子男七人曰達爾罕夫人齊喇所生端良¶剛毅有
古大臣風至元三十年佩金虎符特授昭¶勇大將軍左
都威衞使大徳元年三月加階昭武¶七月遷榮祿大夫
徽政使仍左都威衞使四年兼<md:KR4h0081_SBCK_023-15b>¶樞密副使六年遷同知
<pb:KR4h0081_WYG_026-17a>
樞密院事八年兼宣徽使¶十年閏正月加光祿大夫七
月遷知樞密院事¶武宗即位之嵗五月詔曰卿事¶裕宗
皇帝¶裕聖皇后為善則多不善則不聞也卿其相朕奏¶
曰中書大政所出細而金穀銓選臣國人也素未¶嘗學
樞密宣徽徽政三使所領已繁又長集賽及¶春秋隨駕
蒐獮誠不敢舍是以奸大政固辭勅曰¶卿元勲賢嗣舍
卿復孰相哉其勿辭拜銀青榮祿¶大夫中書左丞相仍
領餘職他日詔曰<md:KR4h0081_SBCK_023-16a>¶成宗嘗賜卿江南田六千畆今加賜
<pb:KR4h0081_WYG_026-17b>
四千奏曰萬¶畆之田嵗入萬石臣侍罪宰相先規已利
人謂臣¶何江南民力極矣請辭萬石之入入官以蘇民
力¶上悦而允六月拜太保錄軍國重事太子太師加¶階
開府儀同三司依前左丞相七月拜右丞相監¶脩國史
師保領錄如故未幾上手授太尉印奏曰¶世祖未嘗以
此官官人臣不宜受奏可至大改元¶加領中政使其年
四月二十有四日從幸上都至¶懐來以疾薨贈智威懐
忠昭徳佐治功臣太師上¶柱國追封淇陽王諡輝武夫
<pb:KR4h0081_WYG_026-18a>
人綽斯滿公主宗王<md:KR4h0081_SBCK_023-16b>¶徹迪爾孫女也伊爾根公主宗王
實達爾女齊王班¶布爾實女兄也穆呼哩薩敦官人孫女
也並封淇陽¶王夫人曰瑪勒夫人諤勒哲所生由内供奉為
大宗¶正府伊克扎爾古齊¶武宗時奏曰臣家以武顯而
臣方壯不効節于大¶敵臣羞此生上大悦授光禄大夫
假左丞相行大¶宗正府伊克扎爾古齊于北軍夫人布
展公主宗¶王裕嚕勒女也繅勒噶公主宗王烏魯斯女也
鄂都¶丹宣徽使齊喇女也曰奎騰摩該公主所生六嵗
<pb:KR4h0081_WYG_026-18b>
時裕聖后命侍<md:KR4h0081_SBCK_023-17a>¶武宗武宗出撫北軍年十八今上淵
潜時領府¶中四集賽台官服奉御是年六月特授榮禄
大夫¶宣徽使九月加儀同三司右丞相仍賜江西良田¶
萬畝奏曰臣首受此田指臣求賜者多矣臣願還¶田縣
官有敕依至大元年二月加階開府兼尚服¶使九月加
中政使十月拜太師兼前衛親軍都指¶揮使阿克蘇衛指
揮使左都威衛使丞相宣徽尚服¶中政等使如故十一
月上面諭曰公祖父宣力¶我家公之輔朕克亷克謹小
<pb:KR4h0081_WYG_026-19a>
心範物今旌徳錄功¶爵公為郡王已敇主者施行奏曰
臣年徳俱少所<md:KR4h0081_SBCK_023-17b>¶領事多恒懼獲罪王爵至重臣不敢受
上曰公¶辭之良是然誰如公乃賜海東白體白文豹二
年¶兼知樞密院事三年二月加錄軍國重事五月左¶右
部諸王宗戚大㑹于上都㑹歸例皆有賜而舊¶分忠武
王黄金百五十兩白金二千五百兩錦綺¶五段上曰所
賜大師如其父分奏曰父所受已重¶醲賞何可滂沛臣
家准奏十月上命為尚書省¶大丞相奏曰尚書省銓選
<pb:KR4h0081_WYG_026-19b>
刑名非臣所諧乞寢新¶命上悦其誠聽焉今上之初詔
曰公輔先帝¶盡忠無隠亷介貞白今命公嗣父長集賽
皇慶<md:KR4h0081_SBCK_023-18a>¶改元正月佩父印嗣淇陽王制下階仍開府儀¶同
三司夫人實喇塔納公主楚王塔爾呼岱女也曰多托¶爾阿
布哈摩該¶公主所生内供奉曰額森特穆爾曰諾爾丹
並伊遜展公主所生内供奉曰巴圖庶¶出女七人曰伊
遜展為千户集賽夫人曰䝉克為¶魯王阿雅噶齊妃曰
庫庫齊為宗王錫錫妃曰濟勒¶岱為宗王罕扎妃曰雅克
<pb:KR4h0081_WYG_026-20a>
曰雅克呼圖未適曰寳努為¶宗王齊齊克圖妃孫男五人
曰特穆爾阿布哈丞相子¶也昭勇大將軍嗣左都衛使
遷中奉大夫通政使¶曰諤勒哲特穆爾丞相子也曰阿爾穆
蘓巴哈曰阿達和卓<md:KR4h0081_SBCK_023-18b>¶並淇陽王子也曰哈卜齊勒輝武王子
也孫女五人¶曰拜逹爾為宗王實喇卜妃曰鼐濟罕為
親王綽斯¶本妃曰博囉哈斯罕為越王阿勒逹爾實哩
妃曰茂海¶¶曰巴勒丹俱幼曽孫一人圖烈巴哈特穆爾阿
布¶哈子也王既塟二年樞密副使雅爾鼐傳詔中書曰¶故
<pb:KR4h0081_WYG_026-20b>
淇陽忠武王其視故廣平王阿爾婁例為之建碑都¶城
健徳門外命翰林直學士明善撰碑文平章政¶事珪書
丹翰林學士貫篆額臣既受命懼不克¶奉明詔乃從其
家得其世次行實則斂袵而論¶曰惟天朝一家九州四
海遐邇畏威懐徳者盖學<md:KR4h0081_SBCK_023-19a>¶順氏與有力焉惟學順氏五
世六王六太師始終¶恩數赫奕者實天朝有大造焉然
忠武王之為父¶輝武王丞相淇陽王之為子以慈以孝
移仁移忠¶宜乎男婚帝族女嫓王家入垂子則出垂臣
<pb:KR4h0081_WYG_026-21a>
範巖¶巖焉曄曄焉世有休仁蓋將與天朝胥慶于億萬¶
年臣不敏敢稽首而為之銘銘曰¶
維天有命聖人膺之維聖創業賢臣興之維家開¶國孝
子承之嗚呼休哉孰足徵之赫赫¶太祖實啟帝圖桓桓
淇王為帝前驅淇王子孫四¶世惟肖猗忠武王克忠克
孝爰稽忠武始事<md:KR4h0081_SBCK_023-19b>¶世祖夙夜左右無怠寒暑親猶股肱
親猶腹心我¶聞古人斯焉在今朝有柄臣肆其欺姦廷
争面指¶羣罪不瞞舉賢於側才足經國試諸方伯竟為
<pb:KR4h0081_WYG_026-21b>
良¶弼帝曰上賢可保可師爾卿大夫及予倚毗北有¶金
山世扞反者朝用旰食邊將汗馬詔往督師衣¶食予士
毋使寒饑招徠迷子凡十一年反者破膽¶投戈自縛執
迷孰敢敵人有言昔也狂酲使我盜¶兵蒙與天争天子
神聖公甚英明賴公之英得為¶天氓帝曰公功進爵為
王旅力尚强永清我疆驅¶馬來朝告我今皇一疾不起
兩宫震傷飾終既備<md:KR4h0081_SBCK_023-20a>¶登嗣之良忠武之子三相兩師婦
皆王女女皆王¶妃古亦有君莫我君仁古亦有臣莫忠
<pb:KR4h0081_WYG_026-22a>
武純烈烈¶大勲與日同曜淇陽真封子孫世紹忠武神
靈從¶帝遊天勒詩貞石垂美萬年¶
　　駙馬髙唐忠獻王碑　　　　　　閻　復¶
大德九年秋七月詔諡故駙馬髙唐王竒爾濟蘓¶為髙
唐忠獻王曾祖阿勒古斯托克塔古哩追封髙¶唐忠武王
曽祖妣阿勒哈為髙唐王妃祖駙馬布¶頁赫為髙唐武
毅王祖妣皇曽祖姑阿勒哈必濟¶為齊國大長公主父
駙馬阿爾巴哈為髙唐武襄王<md:KR4h0081_SBCK_023-20b>¶妣皇姑伊埓為齊國大長
<pb:KR4h0081_WYG_026-22b>
公主忠獻王前尚皇姊¶呼圖克黙色追封齊國大長公
主繼尚皇女阿薩¶爾追封齊國公主從介弟髙唐王扎
古納請也恭¶承䘏典命府屬王元舉狀先世勲徳謁銘
麗牲之¶碑謹按家傳系出沙陀鴈門節度之後始祖布
固¶翁觀部人世為部長亡金塹山為界以限南北忠¶武
王一軍扼其衝¶太祖聖武皇帝起朔方併吞諸部有國
西北曰迪¶延罕者遣使哲古訥來謂忠武曰天無二日
民無¶二王汝能為吾右臂朔方不難定也忠武素料<md:KR4h0081_SBCK_023-21a>¶太
<pb:KR4h0081_WYG_026-23a>
祖智勇終成大事決意歸之部衆或有異議忠¶武不從
即遣麾下將圖嚕卜逹實賫酒六榼送哲¶古訥於¶太祖
告以迪延之謀時朔方未有酒醴¶太祖祭而後飲舉爵
者三曰是物少則發性多則¶亂性使還酬以馬二千蹄
羊二千角上詔忠武異¶日吾有天下奚汝之報天實監
之且約同征迪延¶㑹於某地忠武先期而至既收迪延
天兵下中原¶忠武為嚮導南出界垣留居鎮守為疇昔
異議所¶害長子布延實保死焉武毅尚幼王妃阿勒哈
<pb:KR4h0081_WYG_026-23b>
挈<md:KR4h0081_SBCK_023-21b>¶之偕猶子鎮國夜遯至界垣門已閉訴於守者縋¶垣
以登逃難雲中¶太祖聞忠武死悼痛不已戎事方殷未
暇治也雲¶中既下詔求王妃二子得獲賙䘏孤嫠甚渥
鎮國¶至封北平王握金印武毅自齠齔¶太祖攜征西域
還年十七鎮國已卒繼封北平王¶尚齊國大長公主仍
約世婚敦交友之好號諳達¶呼拉鎮國之子尼古爾岱亦
封北平王尚¶睿宗皇帝女塔瑪噶公主畧地江淮殁於
戎事詔¶以興州户民千計給葬其户至今隸王府齊國
<pb:KR4h0081_WYG_026-24a>
大<md:KR4h0081_SBCK_023-22a>¶長公主明慧有智畧祖宗征伐四出嘗攝留務軍¶國
大政率諮禀而後行師出無内顧之憂公主之¶力居多
初武毅未有子公主為進姬侍以廣嗣續¶鞠育之恩不
啻已出子男三人長凖巴哈仲武襄¶王季珠爾巴哈凖
巴哈尚¶定宗皇帝長女伊埓黙色公主從¶憲宗皇帝伐
宋至釣魚山宋人堅壁不下我師環¶攻宋卒乗壁而詬
傍有坐而張盖者以謂弧矢莫¶我及也凖巴哈素善鞭
箭射之以顛遂拔其壘三¶子曰囊嘉特曰且琳沁曰安
<pb:KR4h0081_WYG_026-24b>
圖且琳沁尚宗王阿<md:KR4h0081_SBCK_023-22b>¶濟格女回鶻公主國朝之制凡宗
室之女皆稱公¶主武襄雖貴為帝壻總戎日多家居日
少中綂初¶釁起䦧牆敗叛將庫庫布哈於阿勒坦和爾和獲
其屬¶鎮海濟南之役環城當南面冦數出南門禦以勁¶
兵輒復内竄以至授首還率所部從大軍伐叛西¶北敗
叛王之黨色埓黙於崆果囉數日之間㑹戰¶凡七俘獲
甚衆色埓黙尋復來歸珠爾巴哈鎮雲¶南而卒子和斯
丹尚宗王博囉齊之女珠赫公主¶武襄所尚齊國大長
<pb:KR4h0081_WYG_026-25a>
公主¶世祖皇帝季女也生四子長忠獻王次額森哈瑪<md:KR4h0081_SBCK_023-23a>¶爾早世次哈爾巴台耽嗜儒術尚宗王諤勒哲女紐¶倫
公主今髙唐王尚宗王烏嚕台女額黙根公¶主早卒再
尚宗王納喇巴哈女阿蘓圖呼嚕公主¶女三人必咱雅
為皇兄晉王妃伊囉斡為宗王¶阿勒坦巴哈妃和塔拉為
河間王阿布哈妃忠獻王¶生長北方金革之用固其所
長而崇儒重道出於¶天性興建廟學裒集經史築萬巻
堂於私第講明¶義理隂陽術數靡不經意宗王伊布斡
<pb:KR4h0081_WYG_026-25b>
叛率精騎¶千餘併行旬日追及之時天盛暑將戰北風
大起¶衆請勿戰王曰盛暑得風天賛我也䇿馬以先大<md:KR4h0081_SBCK_023-23b>¶敗敵軍殺掠殆盡叛王以十餘騎竄是役也王身¶中三
矢一矛斷其髪凱旋詔賞黄金二鎰白金千¶鎰聖上御
極之初特頒金印封髙唐王駙馬封¶王盖自王家始王
以西北未庭請往征之詔初不¶允請至再三方許之將
行誓曰邉塵不清義不旋¶轡大德改元夏四月與敵遇
於巴雅斯或謂俟大¶軍畢至戰未晚也王曰丈夫為國
<pb:KR4h0081_WYG_026-26a>
死敵奚以衆為¶於是鼔噪而進大破敵軍殺傷甚衆擒
將卒百餘¶人以獻詔嘉其勇果賜以¶先王所御貂裘寶
鞍繒錦七百介胄兵器有差二<md:KR4h0081_SBCK_023-24a>¶年秋諸王將帥㑹于邊
共籌邊事咸謂往嵗敵無¶冬至之警宜各休兵境上王
曰今秋侯騎至者甚¶寡所謂鷙鳥將擊必匿其形兵備
不可弛也衆不¶以為然王獨嚴兵以待是冬敵果大至
彼衆我寡¶三戰三却之王乘勝追奔逐北深入險地後
騎莫¶繼不虞馬傷而仆至陷敵域敵初待以壻禮數欲
<pb:KR4h0081_WYG_026-26b>
誘降應對之際皆效忠保節之語又欲妻之以女¶曰吾
不覩皇太后慈顔非¶聖上面命不敢為壻卒不能奪其
志上憫王陷敵¶欲遣使理索未得其人王府藎臣曰阿
實克往在<md:KR4h0081_SBCK_023-24b>¶戎陣嘗濟王於險衆推其可用乃遣使敵一
見王¶於稠人中首問兩宫萬安次問嗣子安否語未竟¶
輒為左右所蔽翌日遣還王竟以不屈而終嗚呼¶昔忠
武以一旅之衆經綸草昧去偽歸真繼以北¶平父子武
襄昆仲被堅執鋭畢命邊陲以死勤事¶至王凡四世矣
<pb:KR4h0081_WYG_026-27a>
蓋王平生潜心聖學綱常之分了¶然於胷中知義重於
生故臨難無茍免可謂無忝¶爾祖矣至於世締國姻奕
葉封王河山帶礪子孫¶世爵聖朝所以崇徳報功斯亦
至矣初王之北也¶世子曰專甫脫襁褓詔以其弟哲古
訥才識英偉<md:KR4h0081_SBCK_023-25a>¶授以金印玉帶海東白鶻封髙唐王襲爵
之後恪¶守父祖成業撫民御衆境内乂安時齊國公主
卒¶已乆凡王之珍服祕玩悉令謹厚者掌之以需世¶子
成立又慨兄死節及先徳闇而弗彰俾元舉走¶京師列
<pb:KR4h0081_WYG_026-27b>
其事以聞光荷封諡之號其孝友敦睦雖¶儒素承家有
不迨焉嗚呼賢哉銘曰¶
太祖聖武握乾綱風飛雷厲起朔方忠武華胄踵¶後唐
疆界南北司壕隍有國西北名帶陽射日之¶弧期共張
告以偽謀吞厥疆孤忠竟為冦所戕¶帝聞其死乆䀌傷
世姻汝締寵渥彰鎮國金鈕何煒<md:KR4h0081_SBCK_023-25b>¶煌武毅繼踵服王章
子復尚主殁戎行一門三將¶迨武襄東殄海冦斧其吭
北御邊釁平䦧牆偉哉¶髙唐忠獻王於孫衍慶疏天潢
<pb:KR4h0081_WYG_026-28a>
帝姬再降恵澤滂¶尊師重道興郡庠俗袵金革北方强
禮義一變齊¶魯鄉英風勁氣直以剛捐軀報國分所當
千載烈¶日横秋霜河山誓爵奕葉昌¶
　
　
　
　
　
<pb:KR4h0081_WYG_026-28b>
　
　
　
　
　
　
　
　元文類巻二十三
