# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:19.161154
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB04n0204-023國朝文類-卷第二十三.
<pb:KR4h0081_SBCK_023-1a>¶
國朝文𩔖卷第二十三¶
　碑文¶
　　平雲南碑　程鉅夫¶
國家繼天立極日月所照罔有内外雲南秦漢郡¶
縣也&KR0018;險弗庭　憲廟踐阼之二年歳在壬子我¶
世祖聖德神功文武皇帝以介弟親王之重授龯¶
專征秋九月出師冬十二月濟河明年春歷鹽夏¶
夏四月出蕭𨵿駐六盤八月絶洮踰吐蕃分軍爲¶
三道禁殺掠焚廬舎先遣使大理招之道阻而還¶
十月過大　上率勁&KR0016;繇中道先進十一月渡¶
<pb:KR4h0081_SBCK_023-1b>¶
瀘所過望風欵附再使招之至其國遇害十二月¶
傅其都城城𠋣㸃蒼山西洱河爲固國主叚興智¶
及其柄臣髙泰祥背城出戰大敗又使招之三返¶
弗聽下令攻之東西道兵亦至乃登㸃蒼臨視城¶
中城中宵潰興智奔善闡追及泰祥於姚州俘斬¶
以徇分兵畧地所向皆下惟善闡未附明年春留¶
大將兀良合䚟經畧之上振旅而還未幾拔善闡¶
得興智以獻釋不殺進軍平烏蠻部落三十七攻¶
交趾破其都收特磨谿洞三十六金齒白衣羅&KR0017;¶
緬中諸蠻相繼納&KR0323;雲南平列爲郡縣凡緫府三¶
<pb:KR4h0081_SBCK_023-2a>¶
十七散府八州六十縣五十甸部寨六十一見戸¶
百二十八萬七千七百王十三分𨽻諸道立行中¶
書省於中慶以統之大德八年平章政事也速荅¶
児建言所領雲南地居徼外歷世所不能臣¶
先皇帝天戈一麾無思不服今其民衣&KR0013;皇明同¶
於方夏㓜長少老怡怡熈熈皆自忘其徃陋非神¶
武不殺之恩不及此惟㸃蒼之山嘗駐蹕焉&KR0002;紀¶
聖功刻石其上使臣民永永瞻仰於事爲冝中書¶
以聞制曰可以命詞臣臣文海再拜稽首而言曰¶
世祖皇帝之德大矣辟如天地之無不持載無不¶
<pb:KR4h0081_SBCK_023-2b>¶
覆燾而生生之意恒寓於雪霜風雨寒暑變化之¶
中物之蒙之者薰然而温灑然而濯翕然而同靡¶
然而順有不自知其然而然者故其功烈之崇基¶
業之廣貫三靈而軼千古夫以大理之昬迷旅拒¶
虐我使人&KR0002;奮其武怒俾無遺育可也而招徠綏¶
緝終釋其主弗誅烏虖微天地之德孰能與於此¶
乎今　陛下建中和之政凡以繩祖武厚民生無¶
所不用其極中外欽承無逺弗届是以藩方大臣¶
於錢穀甲兵之外惓惓以光昭令德爲請其知爲¶
政之本也巳漢丗宗從事西南夷天下爲之騷動¶
<pb:KR4h0081_SBCK_023-3a>¶
蜀民咨怨喻之諄諄鑿池莅習再駕而後取之其¶
視今也孰愈穆王周行㝢縣必皆有車轍馬跡焉¶
初非疆理天下也而丗猶誦之至今其視䟦履山¶
川洒濯其民而納於禮義之域孰愈彼碧雞金馬¶
與夫㸃蒼皆其山之望者也漢使祭之唐季盟之¶
夫各有所畏焉耳今也鐫未始磨之崖紀無能名¶
之績桓桓燁燁與世無極豈惟足以震百蠻榮千¶
古其餘光所&KR0013;山川&KR0017;神與嘉頼之嗚呼盛哉矣¶
臣事¶
先皇帝蚤受眷知今復待罪禁林發揚蹈厲職也¶
<pb:KR4h0081_SBCK_023-3b>¶
不敢以荒落辭謹再拜稽首而系之詩曰¶
於皇維元載地統天大噫小嘘曰寒以暄粤西南¶
陬水駛山&KR0886;風霆流形氣交神州跂息蠕蠕勾萌¶
鮮鮮谷飲巢居燕及跕鳶繄誰之恩聖祖神孫武¶
烈文謨湔祓生存旣有典常被之服章我吏我民¶
我工我商萬國一家孰爲要荒㸃蒼蒼蒼禹迹堯¶
牆井龯參旗終夜有光威不違顔作善降祥嗟爾¶
耄&KR0828;視此勿忘¶
　　太師廣平貞憲王碑　閻復¶
三台平乾象以清五嶽奠坤載以寜三公得人鼎¶
<pb:KR4h0081_SBCK_023-4a>¶
祚以隆蓋力莫競於柱天勲莫髙於靖亂忠莫大¶
於扶日惟我太師廣平貞憲王月吕魯公自乃祖¶
乃父光輔聖元豐功盛業在天壤間猶星之有台¶
山之有嶽歟公阿爾刺人小字玉昔迨至貴顯寵¶
以不名賜號月吕魯那演譯云能官也始祖孛端¶
察児以才武雄朔方曾祖納忽阿児䦨所居與¶
烈祖神元皇帝接境素敦仁里之好祖博爾木贈¶
推忠恊謀佐運功臣太師開府儀同三司謚武忠¶
父孛欒䚟贈推誠宣力保順功臣太師開府儀同¶
三司謚忠定並追封廣平王廣平王家分地故以¶
<pb:KR4h0081_SBCK_023-4b>¶
封之武忠志意沉雄善戰知兵¶
太祖聖武皇帝在潜共履艱危義均同氣征伐四¶
出無徃弗從時諸部未寜毎遇武忠警夜寢必安¶
枕寓直於内與語或至逹旦魚水之契殆&KR0002;天授¶
初要児斤部卒盜吾牧馬武忠共徃追之時年十¶
三知其衆寡不敵乃爲出竒從旁夾擊之㓂捨所¶
掠而去及戰太赤兀里鋒鏑旣交約畢命勝敵無¶
或退歩武忠繫馬於腰跽而引滿方寸不離故處¶
太祖推其膽勇甞潰圍於怯列¶
太祖失馬武忠擁與累&KR0016;而馳頓止中野㑹天雨¶
<pb:KR4h0081_SBCK_023-5a>¶
雪張毳裘以翳及旦雪深數尺龍顔弗霑武忠植¶
立通夕足跡宛然不移顚沛造次脫主於難雖古¶
烈士無以加蔑里期之戰風雪迷陣再入敵中求¶
太祖不見急趍輜重則御勒巳還卧憇車中聞武¶
忠至曰此天賛我也及得天下君臣之分益密視¶
夫人蔑里乞真不廢丘嫂禮皇子察哈䚟出鎮西¶
域有旨從武忠受教武忠教以人生經渉險阻必¶
獲善地所過無輕舎止謹白龍魚服之戒玉音謂¶
皇子曰朕之教汝亦不踰是武忠旣老以病薨¶
太祖悼痛如䘮所親&KR0004;忠定之生方還自蔑里期¶
<pb:KR4h0081_SBCK_023-5b>¶
戰所中途護視不啻如已子長率父兵襲爵萬夫¶
長國&KR0004;官制簡古置左右萬夫長位諸將之上首¶
以武忠居右東平忠武王居左翊衛辰極猶車之¶
有輪身之有臂電掃荒屯鰲奠九土柱天之力競¶
矣貞憲王月吕魯公噐量宏逹&KR0109;度淵深莫測其¶
際弱歳襲爵統按台部衆¶
世祖皇帝聞其賢驛召赴闕見其風骨厖厚解御¶
服銀貂以貺國朝重天官内膳之選特命領其事¶
侍宴内殿公起行酒詔諸王妃皆執婦道未㡬拜¶
御史大夫江南旣下裂土益封功臣後即以泉州¶
<pb:KR4h0081_SBCK_023-6a>¶
路爲分邑公長臺憲務振宏綱弗親細故興利之¶
臣欲援亡宋舊制併憲司入漕府他日當政者又¶
請以郡府之吏互照憲司撿底公言風憲所以戢¶
姦&KR0002;是有傷&KR0101;臨之體其議乃格公事上遇下一¶
本於誠事有廷辯當雷霆之下辭益鯁直天顔爲¶
之霽威至元二十四年宗王乃顔叛東鄙¶
世祖躬行天討命公緫戎以先之大駕至半道則¶
公巳退敵僵尸覆野數旬之間三戰三捷獲乃顔¶
以獻詔選乗輿駞畜百蹄勞公公謝曰天威所臨¶
猶風偃草臣何力之有駕還留公勦絶餘黨執其¶
<pb:KR4h0081_SBCK_023-6b>¶
酋金家奴獻俘於朝同惡數人戮之軍前明年乃¶
顔餘燼哈丹秃魯干復叛再命公出師兩與敵遇¶
皆敗之追及兩河威乗破竹敵衆大衂酋長遁去¶
時巳盛冬聲言駐兵俟春方進忽倍道兼行過¶
黒龍江徑擣巢穴殺戮殆盡其酋莫知所終夷其¶
城郭鎭撫遺黎而還國家承平日乆而變生肘腋¶
貽九重宵旰之憂公英猷載奮不期月而三叛悉¶
平靖亂之勲偉矣詔憫其勞賜内府七寳冠帶以¶
旌之加太傅開府儀同三司申命禦邊杭海二十¶
九年加録軍國重事知樞密院事宗藩帥龯一切¶
<pb:KR4h0081_SBCK_023-7a>¶
禀命於公特賜歩輦入内位望之崇廷臣無出其¶
右三十年¶
今上皇帝以皇孫撫軍北邊公爲輔行請授¶
&KR0073;考所佩儲闈舊璽詔從之鼎湖上仙公奉鑾馭¶
而南宗室諸王畢㑹上都定䇿之際公起謂皇兄¶
晉王曰宫車逺駕巳踰三月神噐不可乆虚宗祧¶
不可乏主疇昔儲闈符璽旣有所歸王爲宗&KR0576;之¶
長奚俟而弗言王遽曰¶
皇帝踐阼願北面事之於是宗親大臣合辭勸進¶
公復坐曰大事巳定吾死且無憾惟公一言合臣¶
<pb:KR4h0081_SBCK_023-7b>¶
民共戴之誠成　先皇付託之意扶日之忠至矣¶
上即位之始進秩太師佩以尚方玉帶寳服還鎮¶
北邊元貞元年冬議邊事入朝　兩宫錫宴酬酢¶
盡歡如家人父子然先是夫人秃忽魯蒙賜侍宴¶
之服曰只孫昭異數也命婦獲受此服由公家始¶
自餘竒珍祕寳賞賚弗可殫紀還鎭有期不幸遘¶
疾以十一月十八日薨於賜第之正寢雨木氷者¶
連日春秋五十有四　上聞之震悼不巳敕有司¶
給䘮賻賵有加刳香木爲棺錮以金銀北葬於怯¶
土山之原大德五年春詔贈宣忠同德弼亮功臣¶
<pb:KR4h0081_SBCK_023-8a>¶
依前太師開府儀同三司録軍國重事御史大夫¶
追封廣平王謚曰貞憲祖妣蔑里乞真妣完顔氏¶
及夫人抄真夫人秃忽魯皆封廣平王夫人抄真¶
先卒秃忽魯今主家事訓迪諸子克成奉先述繼¶
之羙子男三人曰木刺忽曰脫隣曰秃土哈女三¶
人曰失鄰適太師興元忠憲王完澤之子中書右¶
丞長夀曰不蘭&KR0006;適宣政使荅失蠻之子泉府少¶
卿不列秃曰班真在室木刺忽年未及冠詔選¶
皇彌甥女八都馬妻之仍襲爵萬夫長復命公之介¶
弟秃赤爲御史大夫九年春有詔爲公植碑通逹¶
<pb:KR4h0081_SBCK_023-8b>¶
載揚丕績事下翰林爲文臣復&KR0060;惟伊尹相湯伊¶
陟復稱名臣吕望興周吕伋嗣封大國載在方𠕋¶
以爲羙談公家歷事累朝奕世載徳師垣萃於一¶
門王爵加於異姓其視商周賢佐冝無少譲以之¶
勒景鍾光信史其誰曰不然小臣作銘不獨表異¶
渥於宗臣尚篤子孫忠孝之勸銘曰¶
皇元肇基天挺神武祝栗驤龍崆峒嘯虎猛將如¶
雲謀臣如雨矯矯武忠攀鱗附羽草昧經綸䟽附¶
禦侮力竭股肱誠殫心膂忠定桓桓勲伐繼樹命¶
佐商周德符伊吕鰲斷立極鷹揚啓土元祚如天¶
<pb:KR4h0081_SBCK_023-9a>¶
忠力可柱顯允貞憲事予¶
世祖綱振烏臺望崇紫府㓂起東藩天戈奮舉公¶
在前鋒氣盈一鼓敢以虜憂遺之君父駕至中途¶
公巳退虜一　帝所孽燼復然餘勇再¶
賈威乗破竹敗之水滸三叛悉平遺黎按堵天語¶
勞公賞錫繁橆公曰天威如拉朽腐還鎭朔方殫¶
壓虎旅日賛重明龍飛九五乃冠台𨇠乃執圭珇¶
公之庇民如室斯宇公之衛社如棟斯礎方𠋣長¶
城遽停相杵當宁䀌傷行路悽楚褒德賞功恩洽¶
施普績紀金石家聮簮組咨爾後人無替成矩泰¶
<pb:KR4h0081_SBCK_023-9b>¶
山如礪黄河如縷爵以永𫝊焜燿千古¶
　　太師淇陽忠武王碑　元明善¶
粤&KR0002;稽¶
太祖法天啓運聖武皇帝誕膺景運龍奮朔方滅¶
克烈主王可汗迺蠻主太陽可汗以至西夏西域¶
金源次第平時則有佐命元勲曰愽兒渾曰博兒¶
朱曰木華里及即寳位錫之劵誓慶賞延于世世¶
故朝廷議功選德必首三家焉臣謹按忠武王諱¶
月赤察児姓許慎氏曽大父即博兒渾也自¶
太祖蚤年巳見神聖委心臣事大業肇基身餘百¶
<pb:KR4h0081_SBCK_023-10a>¶
戰竟薨于敵是時官制簡古止爲第一千户後封¶
於淇州又食沅州六千戸贈推忠佐命著節功臣¶
開府儀同三司太師上柱國追封淇陽王夫人鐡¶
魁追封淇陽王夫人子脫歡王之大父也嗣父官¶
佐　憲宗皇帝四征不庭日闢土疆厥功爲懋薨¶
贈推誠翊運佐理功臣開府儀同三司太師上柱¶
國追封淇陽王夫人秃滅追封淇陽王夫人子失¶
烈門王之父也恒鎭徼外後征六詔懐服諸蠻遘¶
疾薨于軍贈崇仁宣理保德功臣開府儀同三司¶
太師上柱國追封淇陽王夫人石氏金宰相女也¶
<pb:KR4h0081_SBCK_023-10b>¶
追封淇陽王夫人夫人生王六年王之父薨誓不¶
他適王性仁厚儉勤事母備諸孝敬資貌英偉望¶
之如神¶
世祖皇帝雅聞其賢後閔其父之死事也年十六¶
召見容止端重奏對詳明上驚喜曰失烈門有子¶
矣即命領四怯薛太官怯薛者國制分宿衛供奉¶
之士爲四畨畨三晝夜凡上之起居飲食諸服御¶
之政令怯薛之長皆緫焉至元十七年長一怯薛¶
明年詔曰月赤察兒秉心忠實執事敬慎知無不¶
言言無不盡曉暢朝章用輙稱㫖不可以其年小¶
<pb:KR4h0081_SBCK_023-11a>¶
而遲其官可代線真爲宣徽使制下階正議大夫¶
兼領尚膳院光禄寺二十年加階中奉二十六年¶
上討反者于杭海皆陳王奏曰丞相安童伯顔御¶
史大夫月兒魯皆甞受命征戰三人者臣不可以¶
後之今勍賊逆命敢禦天戈　陛下憐臣賜臣一¶
戰上曰乃祖博兒渾佐我¶
太祖無征不在無戰不克其勲大矣卿以爲安童¶
軰與爾家同功一體各立戰多自恥不逮然親屬¶
橐鞬恭衛朝夕俾予一人不逢不&KR0002;爾功非小何¶
必身編行伍手事斬馘乃始快心邪二十七年桑¶
<pb:KR4h0081_SBCK_023-11b>¶
葛旣立尚書省簧鼓上聽殺異已者箝天下口以¶
刑爵爲貨而販之咸走其門入貴價以買所欲貴¶
價入則當刑者脫求爵者得不四年綱紀大紊人¶
心駭愕尚書平章政事也速荅兒王之太官屬也¶
潜以其事告王王奮然奏劾桑葛伏誅上曰月赤¶
察兒口伐大姦發其蒙蔽乃以没入桑葛黃金四¶
百兩白金三千五百兩及水田水磑别墅賞其清¶
彊桑葛旣敗上以湖廣行省西連畨洞諸蠻南接¶
交趾島夷延袤數千里其間土沃而人夥畬丁溪¶
子善驚好闘非賢方伯不能撫安王舉合刺合孫¶
<pb:KR4h0081_SBCK_023-12a>¶
荅刺罕以爲其省平章政事凡八年威德交孚飛¶
聲海外入爲丞相天下稱賢二十八年都水使者¶
請鑿渠西導白浮諸水經都城中東入潞河則江¶
淮之舟旣逹廣濟渠直泊於都城之匯上亟欲其¶
成又不欲役及細民敕四怯薛人及諸府人與鑿¶
所司髙深之分賦之刻日使畢王率其屬著役者¶
服操畚鍤即所賦以倡趨者如雲依刻而渠成賜¶
渠名通惠河而河爲公私大利上語近臣曰是渠¶
非月赤察兒身率衆手成不亟也賞以黃金五十¶
兩白金五千兩寳鈔五千貫三十年上以王佐命¶
<pb:KR4h0081_SBCK_023-12b>¶
元勲之後廉白而能加以摧姦薦賢遷金紫光禄¶
大夫知樞密院事仍宣徽使明年¶
成宗皇帝登極制曰月赤察兒盡其誠力深其謨¶
謀抒忠於國流惠於人可加開府儀同三司太保¶
録軍國重事樞密宣徽兩使如故大德四年拜太¶
師&KR0004;金山南北叛王海都篤娃㩀之不奉正朔垂¶
五十年時入爲㓂恒命親王統左右部宗王諸帥¶
屯列大軍備其衝突五年朝議北師少怠紀律或¶
失命王亞𣈆王甘麻刺以督之是年海都篤姓入¶
㓂我爲五軍王將其一&KR0289;交軍頗不利王視之怒¶
<pb:KR4h0081_SBCK_023-13a>¶
&KR0013;甲持矛身先䧟陣一軍隨之出敵之背五軍合¶
擊敵大崩潰海都篤娃遁去王亦罷兵歸鎭賞功¶
謀辠恩威服於敵人厥後篤娃來請臣附時¶
武宗皇帝亦在軍王遣使與¶
武宗及諸王將帥議曰篤娃請降爲我大利固當¶
待命於上然徃反再閱月必失事機事機一失爲¶
國大患人民困於轉輸將士罷於討伐無有巳時¶
矣篤娃之妻我弟馬兀合刺之妹也冝遣報使許¶
其臣附衆議爲&KR0098;旣遣始以事聞上曰公深識機¶
宜既而馬兀合刺復命由是叛人稍稍來歸十年¶
<pb:KR4h0081_SBCK_023-13b>¶
冬叛王滅里鐡木児等屯于金山¶
武宗帥師出其不意先踰金山王以諸軍繼徃壓¶
之以威啖之以利滅里鐡木兒乃降其部人驚潰¶
王遣秃滿鐡木兒察忽將萬衆深入其部人亦降¶
察八児者海都長子也海都死嗣領其衆至是我¶
軍掩取妻子及其部人兩部凡十餘萬口十一年¶
武宗入踐天位詔曰公弼亮三朝荐立武功朕嘉¶
頼焉察八兒女燕鐡木兒帝室之胤今以妻公賜¶
公以　丗祖宴幙　成宗御輦及幙人樂工海東¶
白鶻文豹至大元年王遣使奏曰諸王秃苦滅本¶
<pb:KR4h0081_SBCK_023-14a>¶
懐携貳而察八兒逰兵近境叛黨素無悛心儻合¶
謀致死則垂成之功顧爲國患臣以爲昔者篤娃¶
先衆請和雖死宜遣使安撫其子欵徹使不我異¶
又諸部旣巳歸明我之牧地不足冝處諸降人於¶
金山之陽吾軍屯田金山之北軍食旣饒又成重¶
戌就彼有謀吾已擣其腹心矣奏入上曰是謀甚¶
善公冝移軍阿答罕三撒海地王旣移軍察八兒¶
秃苦滅欲奔欵徹不敢納去留無所遂相率來降¶
於是北邊以寜上詔王曰公之先佐我祖宗常爲¶
大將攻城戰野勲烈甚著公國之元老宣忠厎績¶
<pb:KR4h0081_SBCK_023-14b>¶
清謐中外朕昔入繼大統公之謀猷又多今立和¶
林等處行中書省以公爲右丞相依前開府儀同¶
三司太師録軍國重事特封淇陽王佩黃金印宗¶
藩將領實瞻公麾進退其益懋乃德悉乃心力母¶
替所服四年王入朝¶
今上皇帝燕之于大明殿眷禮優重九月六日疾¶
病敕御醫數軰診療越三日薨于大都私第之正¶
寢是夕大雨春秋六十有三¶
皇太后賻鈔二萬五千貫上敕少府以香木爲棺¶
給驛馬百送葬北地　詔議飾終之典翰林臣請¶
<pb:KR4h0081_SBCK_023-15a>¶
贈宣忠安逺佐運弼亮功臣太常臣請謚忠武宰¶
相請其階官封如故制曰可夫人抹開公主宗王¶
斡赤孫女也也遜真公主宗王塔察兒孫女魯王¶
脫脫女兄也燕鐡木児公主旣察八児女也赤鄰¶
别速氏千戸玉龍鐡木児女也完澤扎刺兒氏忽¶
都台扎刺兒氏右丞相東平王女弟也並封淇陽¶
王夫人子男七人曰塔刺海夫人赤隣所生端良¶
剛毅有古大臣風至元三十年佩金虎符特授昭¶
勇大將軍左都威衛使大德元年三月加階昭武¶
七月遷榮禄大夫徽政使仍左都威衛使四年兼¶
<pb:KR4h0081_SBCK_023-15b>¶
樞密副使六年遷同知樞密院事八年兼宣徽使¶
十年閏正月加光禄大夫七月遷知樞密院事¶
武宗即位之&KR0010;五月詔曰卿事¶
&KR0073;宗皇帝¶
&KR0073;聖皇后爲善則多不善則不聞也卿其相朕奏¶
曰中書大政所出細而金穀銓選臣國人也素未¶
甞學樞密宣徽徽政三使所領巳繁又長怯薛及¶
春秋隨駕蒐獮誠不敢舎是以奸大政固辭敕曰¶
卿元勲賢嗣舎卿復孰相哉其勿辭拜銀青榮禄¶
大夫中書左丞相仍領餘職他日詔曰¶
<pb:KR4h0081_SBCK_023-16a>¶
成宗常賜卿江南田六千畒今加賜四千奏曰萬¶
畒之田歳入萬石臣待罪宰相先䂓巳利人謂臣¶
何江南民力極矣請辭萬石之入入官以蘇民力¶
上恱而&KR0098;六月拜太保録軍國重事太子太師加¶
階開府儀同三司依前左丞相七月拜右丞相&KR0101;¶
&KR0113;國史師保領録如故未㡬上手授太尉印奏曰¶
丗祖未甞以此官官人臣不冝受奏可至大改元¶
加領中政使其年四月二十有四日從幸上都至¶
懷來以疾薨贈智威懷忠昭德佐治功臣太師上¶
柱國追封淇陽王謚輝武夫人朔思蠻公主宗王¶
<pb:KR4h0081_SBCK_023-16b>¶
察帶孫女也也里干公主宗王失秃兒女齊王八¶
不沙女兄也木忽里宿敦官人孫女也並封淇陽¶
王夫人曰馬刺夫人完澤所生由内供奉爲大宗¶
正府也可扎魯忽赤¶
武宗時奏曰臣家以武顯而臣方壯不効節於大¶
敵臣羞此生上大恱授光禄大夫假左丞相行太¶
宗正府也可扎魯忽赤于北軍夫人孛澤公主宗¶
王月魯女也梭兒合公主宗王斡羅思女也完踶¶
斤宣徽使怯烈女也曰&KR0992;頭抺開公主所生六歳¶
時　&KR0073;聖皇后命侍¶
<pb:KR4h0081_SBCK_023-17a>¶
武宗武宗出撫北軍年十八　今上淵潛時領府¶
中四怯薛大官服奉御是年六月特授荣禄大夫¶
宣徽使九月加儀同三司右丞相仍賜江南良田¶
萬畒奏曰臣首受此田指㠯求賜者多矣臣願還¶
田縣官有敕依至大元年二月加階開府兼尚服¶
使九月加中政使十月拜大師兼前衛親軍都指¶
揮使阿速衞指揮使左都威衛使丞相宣徽尚服¶
中政等使如故十一月上面諭曰公祖父宣力¶
我家公之輔朕克兼克謹小心範物今旌徳録功¶
爵公為郡王巳敕主者施行奏曰臣年德俱少所¶
<pb:KR4h0081_SBCK_023-17b>¶
領亊多恒懼𫉬罪王爵至重臣不敢受上曰公¶
辭之良是誰如公乃賜海東白鶻白文豹二年¶
兼知樞宻院事三年二月加録軍國重事五月左¶
右部諸王宗戚大㑹于上都㑹歸例皆有賜而舊¶
分忠武王黄金五　十两白金二千五百两錦綺¶
五叚上曰特賜大師如其父分奏曰父所受巳重¶
醲賞何可滂沛臣家准奏十月　上命爲尚書省¶
大丞相奏曰尚書省銓選刑名非臣所諧乞請新¶
命上悅其誠聽焉今上之&KR0004;詔曰公輔　先帝¶
盡忠無𨼆㢘介貞白今命公嗣父長怯薛皇&KR0159;¶
<pb:KR4h0081_SBCK_023-18a>¶
改元正月佩父印嗣淇陽王制下階仍開府儀¶
司夫人八藍荅里公主楚王牙忽都女也曰送秃¶
児也不千抹開公主𫠦生内供奉曰也先鐡木児¶
曰奴刺丁並也遜真公主所生内供奉曰伯都庶¶
出女七人曰也遜真為千戸怯薛夫人曰䝉哥為¶
鲁王爱牙赤妃曰閱闊失為宗王小薛妃曰梭台¶
為宗王罕差妃曰燕哥曰晏忽都朱適曰寳奴為¶
宗王徹徹秃妃孫男五人曰鐡木児也不千丞相子¶
也昭勇大將軍嗣左都衛使遷中奏大夫通政使¶
曰完者鐡木児丞相子也曰按馬思不花曰阿塔火者¶
<pb:KR4h0081_SBCK_023-18b>¶
並淇陽王子也曰合八沙輝武王子也孫女五人¶
曰八迭児為宗王沙刺班妃曰奴只罕為親王𦍤思¶
班妃曰不鲁合只罕為越王阿刺荅夫里妃曰卯児¶
罕曰班丹俱㓜曽孫一人朶烈不花鐡木児也不¶
干子也王既葬二年樞宻副使野訥𫝊詔中書曰¶
故淇陽忠武王其視故廣平十一月児鲁為之建碑都¶
城健徳門外命翰林直學士明善撰碑文平章政¶
事珪書丹翰林學士貫篆額臣既受命懼不克¶
奉明詔乃從其家得其丗次行實則歛袵而論¶
曰惟天朝一家九州四海遐迩畏威懷徳者盖許¶
<pb:KR4h0081_SBCK_023-19a>¶
慎氏與有力焉惟許愼氏五世六王六太師始終¶
恩數赫奕者實天朝有大造焉然忠武王之爲父¶
輝武王丞相淇陽王之爲子以慈以孝移仁移忠¶
冝乎男㛰帝族女嫓王家入垂子則出垂臣範巖¶
巖焉曄曄焉世有令臣蓋將與天朝胥慶于億萬¶
年臣不敏敢稽首而爲之銘詞曰¶
維天有命聖人膺之維聖創業賢臣興之維家開¶
國孝子承之嗚呼休哉孰足徴之赫赫¶
太祖實啓帝圖桓桓淇王爲帝前驅淇王子孫四¶
世惟肖猗忠武王克忠克孝爰稽忠武始事¶
<pb:KR4h0081_SBCK_023-19b>¶
世祖夙夜左右無怠寒暑親猶股肱親猶腹心我¶
聞古人斯焉在今朝有柄臣肆其欺姦廷争面指¶
群罪不瞞舉賢於側才足經國試諸方伯竟爲良¶
弼　帝曰上賢可保可師爾卿大夫及予𠋣毗北有¶
金山丗扞反者朝用旰食邊將汗馬詔徃督師衣¶
食予士母使寒飢招徕迷子凡十一年反者破膽¶
投戈自&KR0350;執迷孰敢敵人有言昔也狂酲使我盜¶
兵蒙與天争天子神聖公甚英明頼公之英得爲¶
天氓帝曰公功進爵爲王旅力尚强永清我疆驅¶
馬來朝告我今皇一疾不起兩宮震傷飾終旣備¶
<pb:KR4h0081_SBCK_023-20a>¶
登嗣之良忠武之子三相兩師婦皆王女女皆王¶
妃古亦有君莫我君仁古亦有臣莫忠武純烈烈¶
大勲與日同曜淇陽真封子孫丗紹忠武神靈從¶
帝逰天勒詩貞石垂羙萬年¶
　　駙馬髙唐忠獻王碑　閻復¶
大德九年秋七月詔謚故駙馬髙唐王闊里&KR0123;思¶
爲髙唐忠獻王曽祖阿刺兀思剔&KR0123;忽里追封髙¶
唐忠武王曽祖妣阿里黒爲髙唐王妃祖駙馬孛¶
要合爲髙唐武毅王祖妣皇曽祖姑阿刺海别&KR0123;¶
爲齊國大長公主父駙馬愛不花爲髙唐武襄王¶
<pb:KR4h0081_SBCK_023-20b>¶
妣皇姑月烈爲齊國大長公主忠獻王前尚皇姊¶
忽荅的美實追封齊國大長公主繼尚皇女愛失¶
里追封齊國公主從介弟髙唐王术忽難請也恭¶
承䘏典命府属王元舉狀先丗勲德謁銘麗牲之¶
碑謹按家傳系出沙陀鴈門節度之後始祖卜國¶
汪古部人世爲部長亡金塹山爲界以限南北忠¶
武王一軍阨其衝¶
太祖聖武皇帝起朔方併吞諸部有國西北曰帶¶
陽罕者遣使卓忽難來謂忠武曰天無二日土無¶
二王汝能爲吾右臂朔方不難定也忠武素料¶
<pb:KR4h0081_SBCK_023-21a>¶
太祖智勇終成大事決意歸之部衆或有異議忠¶
武不從即遣麾下將秃里必荅思賫酒六榼送卓¶
忽難於¶
太祖告以帶陽之謀時朔方未有酒醴¶
太祖祭而後飲舉爵者三曰是物少則發性多則¶
亂性使還酬以馬二千蹄羊二千角上詔忠武異¶
日吾有天下奚汝之報天實&KR0101;之且約同征帶陽¶
㑹於某地忠武先期而至旣収帶陽天兵下中原¶
忠武爲嚮導南出界垣留居鎭守爲疇昔異議所¶
害長子不顔昔班死焉武毅尚㓜王妃阿里黒挈¶
<pb:KR4h0081_SBCK_023-21b>¶
之偕猶子鎭國夜遯至界垣門巳閉訴於守者縋¶
垣以登逃難雲中¶
太祖聞忠武死悼痛不巳戎事方殷未暇治也雲¶
中旣下詔求王妃二子得獲賙䘏孤&KR0660;甚渥鎭國¶
至封北平王握金印武毅自齠齓¶
太祖携征西域還年十七鎭國巳卒繼封北平王¶
尚齊國大長公主仍約世㛰敦交友之好號按逹¶
忽荅鎭國之子聶古䚟亦封北平王尚¶
睿宗皇帝女獨木干公主畧地江淮殁於戎事詔¶
以興州户民千計給葬其户至今𨽻王府齊國大¶
<pb:KR4h0081_SBCK_023-22a>¶
長公主明慧有智畧祖宗征伐四出甞攝留務軍¶
國大政率諮禀而後行師出無内顧之憂公主之¶
力居多&KR0004;武毅未有子公主爲進&KR0078;侍以廣嗣續¶
鞠育之恩不啻巳出子男三人長君不花仲武襄¶
王季拙里不花君不花尚¶
定宗皇帝長女葉里迷失公主從¶
憲宗皇帝伐宋至釣魚山宋人堅壁不下我師環¶
攻宋卒乗壁而詬傍有坐而張盖者以謂弧矢莫¶
我及也君不花素善鞭箭射之以顛遂拔其壘三¶
子曰囊加䚟曰丘隣察曰安童丘隣察尚宗王阿¶
<pb:KR4h0081_SBCK_023-22b>¶
直&KR0123;女回鶻公主國朝之制凡宗室之女皆稱公¶
主武襄雖貴爲帝壻揔戎日多家居日少中統&KR0004;¶
釁起闕牆敗叛將闊不花於按擅火爾&KR0172;𫉬其属¶
鎭海濟南之役環城當南面㓂數出南門禦以勁¶
兵輙復内竄以至授首還率所部從大軍伐叛西¶
北敗叛王之黨撒里蠻於孔&KR0123;烈數日之間㑹戰¶
凡七俘獲甚衆撒里蠻尋復來歸拙里不花鎭雲¶
南而卒子火思丹尚宗王卜羅出女竹忽真公主¶
武襄所尚齊國大長公主¶
世祖皇帝季女也生四子長忠獻王次也先海迷¶
<pb:KR4h0081_SBCK_023-23a>¶
失早丗次阿里八䚟眈嗜儒術尚宗王完澤女奴¶
倫公主今髙唐王尚宗王兀魯䚟女葉緜干真公¶
主早卒再尚宗王柰刺不花女阿實秃忽魯公主¶
女三人必扎匣爲　皇兄𣈆王妃葉里彎爲宗王¶
按攤不花妃忽都魯爲河間王也木千妃忠獻王¶
生長北方金革之用固其所長而崇儒重道出於¶
天性興建廟學裒集經史築萬卷堂於私第講明¶
義理隂陽術數靡不經意宗王也不干叛率精&KR0016;¶
千餘併行旬日追及之時天盛暑將戰北風大起¶
衆請勿戰王曰盛暑得風天賛我也䇿馬以先大¶
<pb:KR4h0081_SBCK_023-23b>¶
敗敵軍殺掠殆盡叛王以十餘&KR0016;竄是役也王身¶
中三矢一矛斷其髪凱旋詔賞黃金二鎰白金千¶
鎰　聖上御極之初特頒金印封髙唐王駙馬封¶
王盖自王家始王以西北未庭請徃征之詔初不¶
&KR0098;請至再三方許之將行誓曰邊塵不清義不旋¶
轡大德改元夏四月與敵遇於伯牙思或謂俟大¶
軍畢至戰未晚也王曰丈夫爲國死敵奚以衆爲¶
於是鼓噪而進大破敵軍殺傷甚衆擒將卒百餘¶
人以獻詔嘉其勇果賜以¶
先皇所御貂裘寳鞍繒錦七百介胄兵噐有差二¶
<pb:KR4h0081_SBCK_023-24a>¶
年秋諸王將帥㑹于邊共籌邊事咸謂徃&KR0010;敵無¶
冬至之警冝各休兵境上王曰今秋候&KR0016;至者甚¶
寡所謂鷙鳥將擊必匿其形兵備不可弛也衆不¶
以爲然王獨嚴兵以待是冬敵果大至彼衆我寡¶
三戰三却之王乗勝追奔逐北深入險地後&KR0016;莫¶
&KR0071;不虞馬傷而仆至䧟敵域敵&KR0004;待以壻禮數欲¶
誘降應對之際皆效忠保節之語又欲妻之以女¶
曰吾不覩　皇太后慈顔非¶
聖上面命不敢爲壻卒不能奪其志上憫王䧟敵¶
欲遣使理索未得其人王府藎臣曰阿昔思徃在¶
<pb:KR4h0081_SBCK_023-24b>¶
戎陣嘗濟王於險衆推其可用乃遣使敵一見王¶
於稠人中首問兩宫萬安次問嗣子安否語未竟¶
輙爲左右所蔽翌日遣還王竟以不屈而終嗚呼¶
昔忠武以一旅之衆經綸草昧去僞歸真&KR0071;以北¶
平父子武襄昆仲&KR0013;堅執銳畢命邊陲以死勤事¶
至王凡四世矣蓋王平生潜心聖學綱常之分了¶
然於胷中知義重於生故臨難無苟免可謂無忝¶
爾祖矣至於世締國姻奕葉封王河山帶礪子孫¶
世爵聖朝所以崇德報功斯亦至矣初王之北也¶
世子主安甫脫襁褓詔以其弟术忽難才識英偉¶
<pb:KR4h0081_SBCK_023-25a>¶
授以金印玉帶海東白鶻封髙唐王襲爵之後恪¶
守父祖成業撫民御衆境内乂安時齊國公主卒¶
巳乆凡王之珎服祕玩悉令謹厚者掌之以需丗¶
子成立又&KR0099;兄死節及先德闇而弗彰俾元舉走¶
京師列其事以聞光荷封謚之號其孝友敦睦雖¶
儒素承家有不迨焉嗚呼賢哉銘曰¶
大祖聖武握乾綱風飛雷厲起朔方忠武華胄踵¶
後唐疆界南北司壕隍有國西北名帶陽射日之¶
弧期共張告以僞謀吞厥疆孤忠竟爲㓂所戕¶
帝聞其死乆䀌傷丗姻汝締寵渥彰鎭國金鈕何煒¶
<pb:KR4h0081_SBCK_023-25b>¶
煌武毅繼踵服王章子復尚主殁戎行一門三將¶
迨武襄東殄海㓂斧其吭北禦邊釁平䦧牆偉哉¶
髙唐忠獻王外孫衍慶䟽天潢帝&KR0078;再降恵澤滂¶
尊師重道興郡庠俗袵金革北方强禮義一變齊¶
魯郷英風勁氣直以剛&KR0162;軀報國分所當千載烈¶
日横秋霜河山誓爵奕葉昌¶
國朝文𩔖卷第二十三¶
<pb:KR4h0081_SBCK_023-26a>¶
