# -*- mode: mandoku-view -*-
#+TITLE: 元文類
#+DATE: 2015-09-23 10:32:49
#+PROPERTY: JUAN 39

<md:KR4h0081_SBCK_038-16b>¶<md:KR4h0081_SBCK_039-1a>¶
<pb:KR4h0081_WYG_042-1a>
欽定四庫全書
　元文類巻三十九¶　　　　元　蘇天爵　編
　題跋¶
　　書李伯時九歌圖後　　　　　　　吳　

澂¶
九歌者何楚巫之歌也巫以歌舞事神手舞而口¶歌之
九歌之目天神五人鬼二地示一俱非楚國¶所當祀而
况民間乎物魅一又非人類所與接也然¶則楚巫事之而
有歌何耶古荆蠻之地中國政化¶之所不及先王禮敎
<pb:KR4h0081_WYG_042-1b>
之所不行其俗好鬼而多淫¶祀所由來逺矣三閭大夫
不獲乎上去國而南覩¶淫祀之非禮聆巫歌之不辭憤
悶中託以抒情擬<md:KR4h0081_SBCK_039-1b>¶作九篇既有以易其荒淫媟慢之言
又借以寄吾¶忠愛繾綣之意後世文人之擬琴操擬樂
府肇于¶此琴操樂府古有其名亦有其辭而其辭鄙淺
初¶葢出于賤工野人之口君子不道也韓退之作十¶琴
操李太白諸人作樂府諸篇皆承襲舊名撰造¶新語猶
屈原之九歌也太一天神也按天官書中¶宫有太一星
<pb:KR4h0081_WYG_042-2a>
非此之謂禮記云禮本于太一莊子¶云主之以太一太
一者天地之始也主宰之帝故¶曰上皇祠在楚東故曰
東皇猶秦祠白帝于西畤¶也司命亦天神也周禮所祀
有司中司命註以為<md:KR4h0081_SBCK_039-2a>¶星非也司命者萬物之母也有大
有少周禮一為¶司中一為司命中者民受中以生之中
命者陰陽¶五行化生萬物之命也東君日神也禮云春
朝朝¶日又云王宫祭日祀于東方故曰東君雲中君雲¶
神也周禮祀風師雨師而不言祀雲雲師雨之屬¶也固
<pb:KR4h0081_WYG_042-2b>
宜有祀或謂楚有雲夢二澤雲澤謂之雲中¶夢澤謂之
夢中雲中君雲澤之神考之歌辭曰日¶月齊光曰龍駕
帝服曰猋逺舉曰横四海乃天雲¶非雲澤也湘君湘夫
人之稱黄陵廟碑楚辭辯證¶備矣太一尊神歌辭獨簡
質而莊重擇日辰盛服<md:KR4h0081_SBCK_039-2b>¶飾潔器物備音樂以致其尊奉
臣之修其忠善以¶事君猶是也司命雲日言神既來而
過去以况君¶始親已而後疏之于皇英欲一見而不可
得以况¶已欲見君納忠而卒不荅也河伯與巫既别而
<pb:KR4h0081_WYG_042-3a>
波¶迎魚媵近于古者三有禮焉之遺風而楚之于原¶不
如是故集註有云原豈至是而始歎君恩之薄¶乎八篇
竝以神況君山鬼物魅耳不可以況君也¶故原特變上
八篇之例不作巫語而作鬼語言鬼¶欲親人而人不親
之以况已欲親君而君不親已¶也夫此歌假設之辭與
戲劇何異而唯恐引喻失<md:KR4h0081_SBCK_039-3a>¶當有乖尊卑之禮敬之至也
九歌之後有二篇國¶殤者為國死難之殤禮魂者以禮
善終之魂年十¶九以下死曰殤不終其天年而死亦曰
<pb:KR4h0081_WYG_042-3b>
殤春蘭秋¶菊終古無絶四時祖考之常祭也前之九歌
原託¶以伸己意後之二篇無所託意止為巫者禮神之¶
辭而已葢與九篇不同時後人從其類而附焉此¶畫李
伯時所作伯時畫妙一世而或傳此畫若有¶神助然葢
其尤得意者予在洪都郡守毛侯出示¶予既為作解題
而復櫽括九篇歌辭成詩一篇與¶謌之意雖㣲不同而
明原之心其趨一也嗚呼千<md:KR4h0081_SBCK_039-3b>¶載而下能有契于原之心
者尚有味于予之言哉¶李家畫手入神品楚賢流風清
<pb:KR4h0081_WYG_042-4a>
凛凛誰遣巫陽叫¶帝閽為招江上歸來魂音紛紛音紛
紛柱高辰逺¶聰不聞扶桑初暾海横雲二妃淚灑重華
墳司命¶播物泥在鈞洪纎厚薄無齊勻公無渡公無渡
衝¶風起螭黿怒夜猿啾啾天欲雨天欲雨迷歸路嵗¶晏
山中採蘭杜靈修顧顧復去莫怨瑶臺神女妒¶坎坎鼓
進芳醑恥作蠻巫小腰舞千年往事今如¶新摩挲舊畫
空愴神騰身輕舉一囘首楚天萬里¶江湖春<md:KR4h0081_SBCK_039-4a>¶　　書貢仲章文槀後　　　　　　　吳　澂
<pb:KR4h0081_WYG_042-4b>
理到氣昌意精辭達如星燦雲爛如風行水流文¶之上
也初不待倔强其言蹇澁其句怪僻其字隠¶晦其義而
後工且奇噫兹事微矣名于唐者二名¶于宋者五而巳
亦惟艱哉仲章江南之英與吾鄧¶善之袁伯長俱掌撰
述于朝各能以文自見蔚乎¶其交蔭炳乎其争輝予有
望焉予來京仲章將有¶上京之役示予新作數十温然
粹然得典雅之體¶視求工好奇而卒不工不善者相去
萬萬也讀之¶竟喜之深書此而歸其袠夫上有所規下
<pb:KR4h0081_WYG_042-5a>
有所違<md:KR4h0081_SBCK_039-4b>¶正有所本旁有所參韓栁氏自陳其所得甚悉
暇¶日善之伯長切磋究之又必有以起予也¶
　　書邢氏賢行　　　　　　　　　吳　澂¶
晉散騎侍郎賀喬妻于氏養其夫仲兄賀羣之子¶率為
子乳哺鞠育同于已生使喬廣置側媵後有¶妾子曰纂
于亦子之今觀大同穆氏妻邢氏子夫¶兄之子與夫妾
之子恩勤備極二事適相類然于¶氏為士大夫之妻通
經史能文章咸和五年上表¶于朝援引古今辭義蔚然
<pb:KR4h0081_WYG_042-5b>
以此婦人而有賢行固¶其宜也邢氏生長民間非有見
聞之益斆學之功<md:KR4h0081_SBCK_039-5a>¶也而其賢不減於于可不謂難能者
哉嗚呼近世¶士大夫不能正身以御家縱其妻悍妬無
道無子¶而不肯子兄弟之子鉗制其夫不令有妾阻隔
其¶妾不令有子卒至絶嗣為不祀之鬼者吾見多矣¶聞
邢氏之風獨不内愧于心乎夫婦人無非無儀¶豈欲善
譽之聞于人而君子樂稱邢氏之賢亦將¶愧夫世之不
賢者也
<pb:KR4h0081_WYG_042-6a>
　　䟦盧龍趙氏族譜後　　　　　　元明善¶
余嘗述元氏族譜四世以上不能原其所自每悲¶之及
觀盧龍趙氏之譜繼繼承承的然可考葢四<md:KR4h0081_SBCK_039-5b>¶百許年十
有三世矣嗚呼是不徒偉人碩士豐功¶盛烈以永今垂
亦肖子哲孫克衍其世世為之譜¶乃能是蕃且大也今
夫天下之人孰非大姓之苗¶裔哉非大姓何以有氏于
今惟其不幸而失其傳¶或昧者不知所述故有不能逺
知其世而為之悲¶者余于是譜則然矣凡大夫士之讀
<pb:KR4h0081_WYG_042-6b>
是者亦豈漠¶然而無所感哉故夫趙君之藏之也不但
厚于其¶家而巳也¶
　　題書學纂要後　　　　　　　　袁　裒¶
余既粹集書法大略雖備而古人工拙則不在于<md:KR4h0081_SBCK_039-6a>¶此因
復思漢魏以降書雖不同大抵皆有分隸餘¶風故其體
質高古及至三王始復大變右軍用筆¶内㩎而收斂故
森嚴而有法度大令用筆外拓而¶開廓故散朗而多姿
貞觀以後書法清婉亦由接¶武六朝餘風未散至開元
<pb:KR4h0081_WYG_042-7a>
以後乃務重濁李北海¶専事奇崛徐㑹稽全師褉序至
顔太師一變為方¶整規矩然平原畫賛乃展逸少者耳
下及沈栁各¶命新體至楊李而極逮至王著始追蹤永
師逺迹¶二王故世所傳淳化閣帖猶不失古人意度者
以¶出于著故也慶厯以來唯君謨特守法度眉山豫<md:KR4h0081_SBCK_039-6b>¶章
一掃故常米薛二蔡大出新奇雖皆有所祖襲¶而古風
蕩然南渡而後思陵大萃衆美筋骨過婉¶吳傳朋規倣
孫過庭姿媚傷妍近世姜堯章迥脱¶脂粉一洗塵俗有
<pb:KR4h0081_WYG_042-7b>
如山人隠者難登廊廟葢専工¶氣韻則有旁風急雨之
失太守繩墨則貽义手竝¶脚之譏大要探古人之𤣥微
極前代之功巧乃為¶至妙夫古人所以窮極絶巧者以
得真蹟臨摹也¶今去古既逺重經喪亂真蹟愈少閣帖
數行價逾¶金玉窮鄉學士何由獲窺加以傳模之餘失
真益¶甚今世師閣本者多尚肥美倣絳刻者率務奇勁<md:KR4h0081_SBCK_039-7a>¶茍記憶所遺本態呈露致使學者訛以承訛謬以¶襲謬
殊不知前乎千百載之先崔蔡張鍾之徒復¶何所倣像
<pb:KR4h0081_WYG_042-8a>
而為之哉良以心融神㑹意達巧臻生¶變化于豪端起
形模于象外諸所具述咸有其由¶必如庖丁之目無全
牛由基之矢不虚發斯為盡¶美老子曰通乎一萬事畢
此之謂也雖然黄太史¶有言士大夫下筆須使有數萬
巻書氣象始無俗¶態不然一楷書吏耳初何足云小子
其尚識之¶
　　跋歐書皇甫誕碑本　　　　　　袁　桷¶
渤海公以險勁易王體故碑石照耀四裔大小皆<md:KR4h0081_SBCK_039-7b>¶合宜
<pb:KR4h0081_WYG_042-8b>
右軍世傳皆小楷霜寒帖稍展至筆陣圖則¶疑非真再
傳為千文為廟堂碑確守繩墨稍廣拓¶非歐不能余嘗
評歐書化度第一皇甫碑與温恭¶公伯仲臨池積年必
領其妙余㓜不學書酷喜藏¶歴代金石覽此益重自棄
之歎¶
　　書堂邑張令去思碑後　　　　　虞　集¶
至大二年夏五月余受國子助教入京師舟過㑹¶通河
㑹河間運司括行舟取鹽海中余亦為津吏¶訶止食于
<pb:KR4h0081_WYG_042-9a>
逆旅之主人未具主人曰起公府有急¶逮至者衆避長
席予之予更他席坐察來者意甚<md:KR4h0081_SBCK_039-8a>¶沮相顧曰張令在寧
有是哉予因問張令如何皆¶進曰官買物數月不予直
民寧不願待願歸治生¶而縣益亟追以來終不得直部
使者以責吏而又¶徴我曹今道路府史之費且十倍吾
安用得直為¶張令時官有徴買皆親載錢至市若鄉悉
召父老¶大家甲乙立告以縣官所須與物賈使自推擇
當¶賣所有者指名即受賈書牘期某日以某物詣某¶所
<pb:KR4h0081_WYG_042-9b>
吏無所出入是以事集而民不知且令行縣中¶無忤視
民甚畏愛之市井婦稚無惡言强壯無狠¶鬬即有訟令
親詰諭往往悔悟去或有當問即攝<md:KR4h0081_SBCK_039-8b>¶牘置案上一不以
示吏手書當問者鄉里姓名縣¶門其人如約至亦知令
得實不煩鞫治即承罪謝¶去以為常縣始多無名人竄
迹吏舍中鈎民為訟¶使兩不得解因以持令佐伸縮為
己利至是無所¶得志皆自免歸田圃令去稍稍復來矣
既而予憩¶道傍大樹下有二三父老行且暍皆依樹坐
<pb:KR4h0081_WYG_042-10a>
久之¶忽悵然曰客書生耶吾令張君亦書生也皆争言¶
張令催科時告民曰民有戸小賦寡力不足自致¶府者
勿予鄉正里長其㑹諸令所三日小民悉自¶致所賦詣
令令總其戸之所出親至府上之而大<md:KR4h0081_SBCK_039-9a>¶家亦無後期者
今去為太子文學吾賦為鄉正里¶長徴去隨用之不以
入官期既迫官疏不入賦者¶逮治之我等奔走失業家
且破矣悲哉寧復有張¶令乎予顧從者曰小子識之是
吾友人濟南張希¶孟也明年見翰林直學士元復初為
<pb:KR4h0081_WYG_042-10b>
堂邑人作張¶君去思碑因錄著其後云君自文學為監
察御史¶遷翰林待制今為右司郎官¶
　　書王賛善家傳後　　　　　　　虞　集¶
太子賛善王公受知¶世祖皇帝以正道經術輔翊裕祖
有古師傅之誼<md:KR4h0081_SBCK_039-9b>¶裕宗嘗問歴代治亂公以遼金事近接
耳目即為¶區别善惡而論著得失深切世用葢二十萬
言上¶之藏其草于家不以示人國史紀述亦未及訪求¶
也觀其受命于世祖者誠非徒加貴名以為具¶臣者哉
<pb:KR4h0081_WYG_042-11a>
世祖皇帝擇勲戚子弟學于公師道卓¶然及公從裕宗
撫軍稱海始以諸生屬許文正¶名臣自是多學而國學
之制興矣然世言國學者¶初不知肇始于公也世祖皇
帝將治厯頒正朔¶天下知公妙算術舉以命之公曰厯
法可知也非¶明厯理不足與共事即請留許公於既退
而授時<md:KR4h0081_SBCK_039-10a>¶厯成公曰今南北為厯學者總古今厯法四十
餘¶家是厯無愧矣然必每嵗測驗修改然後不復有¶先
後時之弊而言厯者知守成式而已今四十餘¶年公之
<pb:KR4h0081_WYG_042-11b>
微意莫或識之而遂謂公以陰陽名家尚¶得為知言也
哉予竊好論次舊事常以為非職守¶不敢越為之獨思
昔人之立志行事其情微略不¶見白于後世誠亦君子
之所不忍者哉及得賛善¶公家傳于其孫植將約而志
之㑹植赴高唐州判¶官行且有日故不暇為也姑為表
其當著于世而¶時人不能共知道者<md:KR4h0081_SBCK_039-10b>¶　　書𤣥𤣥贅藁後　　　　　　　　虞　集¶
人之于文也猶日月之有輝光山川之出雲雨草¶木之
<pb:KR4h0081_WYG_042-12a>
有華實也時至氣應感遇于事物之動而發¶見焉無所
容其私心也而以私心秉之者則糾纒¶蕪穢竒險僻陋
狂妄之病有不可勝計者焉是故¶天下之文鮮矣夫唯
常為于不得不為因其所當¶為而道之無一豪故為之
意攙搶乎其間則天下¶之至文煥然著見不可掩矣而
非知道不能也何¶也知道則無嬰兒女婦之見而有天
下後世之慮¶矣以其有天下後世之慮也故不得巳于
言而言<md:KR4h0081_SBCK_039-11a>¶以其無嬰兒女婦之見也故時寓于言以自適
<pb:KR4h0081_WYG_042-12b>
其¶性情一無累其客情浮氣之妄動古之人之名世¶者
㮣出于此而巳矣而此其所存為何在也而謂¶有可媢
嫉者非知文者也而况道乎集于所謂文¶者盖嘗好而
習之人或曰此為詞章者也于是不¶必言而强言之以
相長于一日其自媿于中多矣¶且夫身之所處非深有
交于物變之可愕者而又¶生當太平之盛從容優游于
言語文字之間不亦¶可乎觀于𤣥𤣥贅槀而三歎焉𤣥
𤣥贅藁者龍虎¶山高士吳君𤣥初所為詩文也𤣥初服
<pb:KR4h0081_WYG_042-13a>
黄冠以自<md:KR4h0081_SBCK_039-11b>¶隠無所營于時故無所争于人無所礙于物
交游¶天下之名士詩文往來皆一時之盛者其言温而¶
肆清而容雜而不厭無所迫于憂患無所溺于宴¶安直
幾于道者之為乎盖集聞之𤣥初嘗為雷空¶山先生學
先生臨川人集㓜時嘗得其老子莊子¶説而讀之未盡
解也以請于吳㓜清先生先生曰¶嘻非孺子所知也後
當知之後十餘年集來京師¶見今翰林待制袁公伯長
作空山墓銘而後歎曰¶嗟夫易老之相表裏久矣世之
<pb:KR4h0081_WYG_042-13b>
知者或寡矣孰允¶蹈之而措諸辭以示人者乎今又十
五年思空山<md:KR4h0081_SBCK_039-12a>¶之高致而不可見乃于𤣥初焉而見其傳
緒之微¶矣不然𤣥初何以能若是也集于是深有儆焉
故¶書而識之君子庶有以諒其心也夫¶
　　書王貞言事　　　　　　　　　虞　集¶
至治癸亥八月七日夜半紏堅特穆爾特穆爾巴¶哈稱
使扣北門入坐中書未明召集百官奪其印¶八日樞密
院掾史王貞見其完顔副樞于都堂後¶西北廡下告之
<pb:KR4h0081_WYG_042-14a>
曰大行晏駕丞相死中書樞密無¶至者二人實來紏堅
特穆爾者累朝退黜不用特¶穆爾巴哈者亦在散地誰
使之耶兵權所在印豈<md:KR4h0081_SBCK_039-12b>¶可以授人貞職在治文書爾然
臣子之分則均不¶敢不言副樞愀然歎曰大夫言是也
貞因以其説¶遍告樞府大臣及其幕府請急執二使與
中書同¶問治院官親與名將急行統山後軍擒賊使不
致¶有他變别遣官吏將兵民守闗隘而遣使西出逹¶今
上潜邸請早至大都庶幾宥密大臣之事不然¶則國未
<pb:KR4h0081_WYG_042-14b>
可知而諸公之罪大矣聞者震栗是之而¶不敢發也聖
上既行天誅樞密院差貞從官長¶迎駕興和還至大都
中書召貞為丞相掾貞字吉¶甫保定唐縣人<md:KR4h0081_SBCK_039-13a>¶史官曰義者天下之公也順逆之辨人心安有不¶同然
者哉知覺則同而臨事之際隠忍巽懦卒無¶以充其明
而狃于患失以自陷于不義者志不足¶以命氣而制其
欲故也若貞之言其發于義者勇¶矣然人之立事立功
也則有時有位有才矣有其¶才而無其位有其位而無
<pb:KR4h0081_WYG_042-15a>
其才皆不足以有成二¶者得矣又必當其時之可否焉
此事之所以難¶也觀貞之言才可知矣所論亦當其時
巳而其位¶則不過得言之耳故備錄之以待採擇紀載
云¶
　　書經筵奏議藁後　　　　　　　　虞　集<md:KR4h0081_SBCK_039-13b>¶泰定元年春皇帝始御經筵皆以國語所説書¶而進讀
左丞相専領之凡再進講而駕幸上都次¶北口以講臣
多高年召王結及集執經從行至察¶罕行宫又以講事
<pb:KR4h0081_WYG_042-15b>
亟召中書平章張公珪遂皆給¶傳與李家努等俱行是
秋將還皆拜金紋對衣之¶賜獨遣人就賜趙公簡于浙
省加白金焉賞言功¶也四年之間以宰執與者張公珪
之後則中書右¶丞許公思敬與今趙公世延也御史臺
則中丞薩¶題勒宻實任潤譯講讀之事者翰林則承㫖
額森¶特穆爾呼嚕古圖嚕黙色學士吳澂㓜清阿嚕威<md:KR4h0081_SBCK_039-14a>¶叔重曹元用子貞色徹肯伯瞻揚濟克信臣馬祖常¶伯庸
及集待制彭寅亮允道吳律伯儀應奉許維¶則孝思也
<pb:KR4h0081_WYG_042-16a>
集賢則大學士趙公簡敬甫學士王結¶儀伯鄧文原善
之也李嘉努徳元買閭仲章皆禮¶部尚書吳秉道彦𢎞
中書叅議張起岩夢臣中書¶右司郎中也或先或後或
去或留或從或否或久或¶暫而集與揚濟克則四嵗皆在
此行者也今大丞¶相自爰立後每講必與左丞相同侍
而張公既歸¶老猶帶知經筵事皆盛事也今年春趙集
賢始以¶建議召入侍講一日既進書待命殿廬趙集賢
慨<md:KR4h0081_SBCK_039-14b>¶然歎曰于是四年矣未聞一政事之行一議論之¶出
<pb:KR4h0081_WYG_042-16b>
顧有取于經筵者將無虚文乎集乃言曰鄉者¶公奏熒
惑退舍事玉音若曰講官去嵗嘗及此又¶欲方冊便觀
覽命西域工人搗楮為帙刻皮鏤金¶以䕶之凡廿枚専
屬燕赤繕錄前後所進書以此¶觀之簡在上心明矣誠
使少留淵衷則見于徳業¶者何可得而名哉且先儒有
言政不足適人不與¶間其要格心而已然則所慮者言
不足以達聖賢¶之㫖誠不足以感神明之通吾積吾誠
云耳他不¶敢知也然而集賢懇懇切至于孟子之所謂
<pb:KR4h0081_WYG_042-17a>
夫<md:KR4h0081_SBCK_039-15a>¶恭敬者葢可見焉故併書奏議藁後而歸之四年¶十
二月朔旦書¶
　　題吳傅朋書及李唐山水　　　　虞　集¶
予幼過豫章見滕王閣牓吳公傅朋所題也裵回¶顧贍
歎其深穏端潤非近時怒張筋脉屈折生柴¶之態後聞
宋阜陵欲易其九里松題至十數御筆¶墨而卒不能及
因使塗字以金而署之當時固善¶人君之服善無我而
亦深知吳公之書之真不可¶及也大抵宋人書自蔡君
<pb:KR4h0081_WYG_042-17b>
謨以上猶有前代意其¶後坡谷出遂風靡從之而魏晉
之法盡矣米元章<md:KR4h0081_SBCK_039-15b>¶薛紹彭黄長睿諸公方知古法而長
睿所書不逮¶所言紹彭最佳而世遂不傳米氏父子書
最盛行¶舉世學其奇怪不惟江南為然金朝有用其法
者¶亦以善書得名而流弊南方特盛遂有于湖之險¶至
于即之之惡謬極矣至元初士大夫多學顔書¶雖刻鵠
不成尚可類鶩而宋末知張之謬者乃多¶尚歐率更書
纎弱僅如編葦亦氣運使然耶自吳¶興趙公子昻出學
<pb:KR4h0081_WYG_042-18a>
書者始知以晉名書然吾父執¶姚先生嘗云此吳興也
而謂之晉可乎此言盖深¶得之子比過吳越見傅朋書
最多皆隨分賛歎且<md:KR4h0081_SBCK_039-16a>¶圖來者稍守正法云耳此巻又以
李唐山水繼之¶亦好事者盖書畫同一法耳後來畫者
略無用筆¶故不足觀此畫乃直如書字正得古象形之
意甚¶為可嘉因劉掾執巻求題為座客言如此悉書之¶
云集時目疾在告以公牘與史館曰執筆唯憑于¶手熟
為文每事于口占非飾辭也
<pb:KR4h0081_WYG_042-18b>
　　跋蘇氏家藏雜帖　　　　　　　宋　本¶
今人以行草名者多蘇伯修家藏雜帖一巻嘗試¶就巻
中所有評之鮮于困學如雲間公子玉骨横¶秋富貴風
流仍復度世胡紹開如拙工鑄鼎模範<md:KR4h0081_SBCK_039-16b>¶未精沈重&KR0992;哨
似奇實陋姚先生如上帝陰兵舉¶世不識恍惚變現要
以氣勝盧疎齊如叢祠野屋¶繪畫風雷雖復駭人却非
塵俗張大經如油翁獻¶技錢孔不濡運杓自然不過熟
耳荀正甫如近郊¶田叟老不作業意度貞淳恨乏京様
<pb:KR4h0081_WYG_042-19a>
王參政如勤¶婦作縑致力杼軸雖媿羅綺亦復遲壊周
景逺如¶頭陀學佛頗見小乘苦行繼修或可證果予既
品¶題七八人者或謂蕭叔達身能作字故鍾繇軰遭¶其
口吻子僅解操筆詎容歴詆殊不知食前方丈¶具于饔
人舉梜一嘗甘辛立辨正自不必手善烹<md:KR4h0081_SBCK_039-17a>¶調然後始識
味也¶
　　題郎中蘇公墓誌銘後　　　　　栁　貫¶
自予遊京竊從廷臣知邊事者一二言和林城其¶地沃
<pb:KR4h0081_WYG_042-19b>
衍河流左右灌輸宜雜植黍麥故時屯田遺¶迹及居人
井臼往往而在葢陰山大漠益南數千¶里控扼形勢此
為雄要大徳中邊廷嘗一擾矣亡¶幾天子為輟右丞相
順徳忠獻王出莅其省事至¶則息兵勞農修置通貨財
而先是王所遣留屯¶稱海帥臣張某亦以其田功來上
未踰年士氣民¶情安全如初王薨而張亦遄死屯耕事
即廢雖重<md:KR4h0081_SBCK_039-17b>¶臣踵接率蹈故常無復長慮後憂迨關陜變
起倉¶猝馳潰卒數十百騎闖門來責軍實則上下顛踣
<pb:KR4h0081_WYG_042-20a>
失措兵民相顧幾無所繫屬賴皇靈震烜尋自引¶去而
譌言屢驚猶越月踰時方大雪塞野饑人狼¶籍道上趙
郡蘇公時以左右司郎中始至即白發¶倉實計口予食
以哺之又下急符趣北境轉輸益¶募商人髙估入粟充
其儲偫縫紉調齊窮智畢力¶一年而端緒見二年而品
式具滿三年而完庶樂¶遂人忘其艱郎御史行邊者還
言治狀朝廷輒加¶慰勉方以代往遲公歸用之而公之
精力已疲耗<md:KR4h0081_SBCK_039-18a>¶甫及京遂卒盖和林城國家始以宣慰使
<pb:KR4h0081_WYG_042-20b>
治其處¶于後建省常選勲戚大臣以鎮重之至郎吏亦
優¶秩假寵其勞効灼灼則或階之以踐樞要然十數¶年
來道路間可指稱者不過自王以及于公豈非¶以其時
之所遭而易為功歟予見當今藩府望僚¶持文墨議論
以與其長相上下每軋于盛氣不得¶展布甚則挫辱詬
罵出危語中傷之者皆是也以¶公敏裕肅給獨能謀行
政施較著若是其所樹立¶有足動人矣使公幸當王時
策邊防利害一一為¶王陳之必能精訓練備耕戰三二
<pb:KR4h0081_WYG_042-21a>
年中計稱海之<md:KR4h0081_SBCK_039-18b>¶粟足支竝塞數嵗之食然後揚聲以暢
天威將薄¶海以北無不嚮風讋服豈有黒子著面之足
慮哉¶得其人而或失其時天下之事皆若是而已予讀¶
公墓隧之碑而知其述作之意公所歴官其設施¶無一
不可書和林之事紀載獨詳此則史氏特書¶之例也夫
事以顯諸文文以實諸事虞君之為是¶辭固以公之制
行于古無戾其業盛則其言豐其¶理直則其法備不有
得于今必有得于後矣然予¶區區表而出之則以其不
<pb:KR4h0081_WYG_042-21b>
盡用者為公悲而以其¶狃于宴安者為世戒因予言而
興起于斯文今不<md:KR4h0081_SBCK_039-19a>¶敢必其無人焉耳¶
　
　
　
　
　
　元文類巻三十九
