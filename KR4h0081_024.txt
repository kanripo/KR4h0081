# -*- mode: mandoku-view; -*-
#+TITLE: 國朝文類
#+DATE: 2015-09-11 22:19:19.210267
#+PROPERTY: ID KR4h0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB04n0204-024國朝文類-卷第二十四.
<pb:KR4h0081_SBCK_024-1a>¶
國朝文𩔖卷第二十四¶
碑文¶
　　丞相東平忠憲王碑　元明善¶
皇帝嗣寳曆御宸極拜大司徒栢柱爲中書左丞¶
相明年制贈乃祖孔温兀答推忠効節保大佐運¶
功臣太師開府儀同三司上柱國追封魯國王謚¶
忠宣木華黎體仁開國輔丗佐命功臣太師開府¶
儀同三司上柱國追封魯國王謚忠武賜碑&KR0725;曰¶
元勲世德廟食東平别賜故中書右丞相贈推忠¶
同德翊運功臣太師開府儀同三司東平忠憲王¶
<pb:KR4h0081_SBCK_024-1b>¶
開國元勲命丗大臣之碑碑建大都良鄉之通逵¶
猗歟盛哉是舉也其思烈祖創業之艱念功臣宣¶
忠之亟勉丞相奮庸之恭歟臣承詔猥當執筆謹¶
按東平王丗家忠憲王諱安同姓扎刺爾氏五丗¶
祖是爲忠宣王親連天家丗不㛰姻¶
太祖皇帝起兵與乃蠻人戰我師敗績七&KR0016;走利¶
追兵尾及困乏絶食忠宣多力走水次縳致二歳¶
槖駞炙其&KR0079;啖¶
太祖太祖馬憊六人相顧忠宣遂以巳馬濟¶
太祖歩射賊而死子五人第三子曰忠武王是爲¶
<pb:KR4h0081_SBCK_024-2a>¶
忠憲王髙祖忠武與博爾术博爾忽赤老温佐¶
太祖定天下號爲四傑¶
太祖戰失利單走澤中天大雪忠武與博爾术張¶
馬韉蔽　太祖卧旦起視跡二人之足不移¶
太祖從三十&KR0016;行磵谷間遇群盜突射忠武三發¶
三殪徐撤馬韉障¶
太祖叱&KR0016;戰賊賊問知忠武名乃解去克烈主王¶
可罕忌　太祖嚴兵襲我我得其謀¶
太祖與忠武等悉精銳迎擊王可罕敗走死諸部¶
以次服　太祖即大位官制簡止置萬户二乃以¶
<pb:KR4h0081_SBCK_024-2b>¶
忠武爲左萬戸從破金師二十萬于野狐嶺北師¶
由紫荆口入忠武専征遼東西諸郡諸郡悉平詔¶
授太師國王都行省承制行事賜劵傳國永丗太¶
行迤南盡委經畧金主奔汴忠武建牙雲燕南平¶
趙魏東定齊魯西擊𣈆秦中原之地盡爲國守四¶
十年間無役不從無戰不在破國覆邑惜殺禁剽¶
風降景附懷仁歸義癸未三月薨于聞喜遺命以¶
未滅金胤爲恨子曰孛魯忠憲王曽祖也嗣國王¶
奉詔討夏攻銀肅二州斬甲首數萬禽大將塔海¶
詔分諸功臣邑門功第一食東平郡李全盜㩀益¶
<pb:KR4h0081_SBCK_024-3a>¶
都帥師圍全全窮出降山東安戊子三月薨于鴈¶
山子七人塔思嗣國王忠憲王祖考也夙以忠孝¶
自許奮曰大丈夫受恩明主要湏決機兩陣之間¶
取功名以報國家庶不墮我先烈¶
太宗皇帝攻鳯翔將兵戍潼𨵿從攻河中追斬守¶
將從戰金師于三峯山破四十萬人斬行省完顔¶
合逹樞密移刺蒲兀朝行在所上顧之曰先帝肆¶
天功建鴻業諸國悉皆臣妾獨爾東南鴟張一隅¶
朕欲援桴鼓衆親繫孱王爾意何居起對曰臣不¶
逮先臣武然奉天子威靈汛掃淮浙取彼山川歸¶
<pb:KR4h0081_SBCK_024-3b>¶
我版籍臣敢不以死自力政爾不煩大駕蹂卑濕¶
之地上喜曰塔思終能成我大志從皇子曲出南¶
征㧞宋&KR0037;陽侵郢䧟光州略安慶己亥三月薨第¶
三子曰覇都魯忠憲王父也¶
憲宗皇帝命佐¶
世祖軍由蔡伐宋馳檄諭江淮人帥師與¶
世祖㑹鄂渚　憲宗崩内難方訌¶
世祖以武靖㧾師留戍而還及踐大寳甞曰朕居¶
此以臨天下覇都魯之力也蓋昔者與論形𫝑之¶
地武靖曰帝者必居中撫八極朝覲㑹同道里惟¶
<pb:KR4h0081_SBCK_024-4a>¶
均中都南俯吴越北接朔漠左控燕齊右挾韓𣈆¶
大王必欲佐天子一大統非此不可至是定都于¶
燕故有此㫖未㡬薨于軍大德八年制贈推誠宣¶
力翊衛功臣太師開府儀同三司追封東平王謚¶
武靖夫人弘吉烈氏¶
昭睿順聖皇后之兄也追封東平王夫人子男四¶
人長即忠憲王次定同次覇虎帶次和同嗣國王¶
女二人長適國戚木蘇次適太𫝊淮安忠武王伯¶
顔恭惟忠憲王自中統&KR0004;年¶
世祖皇帝命掌環衛之政令位百僚上太夫人入¶
<pb:KR4h0081_SBCK_024-4b>¶
朝　皇后一日上適叩及忠憲太夫人起奏曰妾¶
不敢自薦妾子以欺罔聖聽安同年少公輔噐也¶
上曰以何期之太夫人曰朝囬必求魁公論天下¶
事未嘗目一輕淺謂然也以是上黙四年反者平¶
執叛黨千餘人論之如法上問曰朕欲悉死此黨¶
時年十六對曰兩主争國彼安知有陛下且甫定¶
神器不推曠蕩之恩顧奮私憾殺無罪人何以安¶
反側上驚曰少年何以得老成語卿言誠開朕懷¶
千人皆生至元二年拜光禄大夫中書右丞相别¶
食四千戸辭曰蕞爾宋&KR0060;號江南方宏聖略奮神¶
<pb:KR4h0081_SBCK_024-5a>¶
武以臣謬膺宰相獻𥬇三方宋孱生侮上改容有¶
間曰熟思無以踰卿其勿辭奏請燕王省可中書¶
大政奏召大儒許衡衡至詔議中書事衡辭以疾¶
忠憲親候於邸語移時甚契及還籌思累日不釋¶
上特召衡諭之曰安同練事未熟善左右之卿所¶
陳語使逹朕衡對曰丞相資識聦敏雅有定操稽¶
古獻議即解要領臣敢不竭愚罄有四年奏曰碩¶
德如姚樞軰三二人可議中書省事上曰此軰固¶
冝優禮五年阿合馬議立尚書省乃先奏忠憲三¶
公詔諸儒議樞密商提倡言曰安同國之柱石一¶
<pb:KR4h0081_SBCK_024-5b>¶
日不可出中書進三公是崇以虚名奪其實權也¶
衆起和之事挫不行六年大兵伐宋先規襄樊廟¶
謨也七年奏曰臣近言尚書省宣奏如制其大政¶
令大章程聽與臣議然後得聞今尚書臣違詔徑¶
行上曰阿合馬恃朕信用敢爾自專勑尚書如前¶
詔八年陜西行省臣言歳飢盗熾&KR0002;不顯戮無以¶
威衆奏曰盜犯强&KR0060;當罪重輕一切處死法何以¶
立罪入死者待報從之十年奏以玉𠕋玉寳上¶
皇后弘吉烈氏以玉𠕋金寳立燕王爲皇太子兼¶
中書令判樞密院十一年劾奏阿合馬欺國害民¶
<pb:KR4h0081_SBCK_024-6a>¶
有徴數事又奏各部及大都路官阿合馬奏擬非¶
人乞加黜汰十二年詔行中書省樞密院事從皇¶
子北平王出鎭北圉遂留極邊十年不與朝廷通¶
二十一年三月從北平王歸上召入勞之留語卧¶
内四鼓而出冬十一月復拜中書右丞相進金紫¶
光禄大夫詔天下&KR0101;察御史陳天祥劾奏右丞盧¶
丗榮略曰人思至元&KR0004;治不能忘也去春丞相安¶
同還自北邊天下聞之室家相慶咸望復膺柄用¶
治期可立而待果承恩命再領中書貴賤老㓜喜¶
動京師時政之治與不治民心之安與不安繫丞¶
<pb:KR4h0081_SBCK_024-6b>¶
相之用與不用爾又如大夫玉速鐵木児丞相伯¶
顔朝廷專任三相事事咨而後行無使纎人從旁¶
泹撓能者進能善者行善誠厚天下之大本理天¶
下之大䇿又安用掊克在位𠋣以爲治哉其年丗¶
榮敗中書條上丗榮所爲掊克諸事詔皆罷之奏¶
漕司諸官上曰平章右丞固取朕裁餘皆卿事顧¶
欲一一相煩有失&KR0009;託初意因奏曰比覺聖意欲¶
𠋣近習爲耳目者臣猥列台司所行非道從其彈¶
射罪從上賜柰何近習伺間抵𨻶援引姦黨曰某¶
人與某官以所署事目付中書曰準勑施行臣謂¶
<pb:KR4h0081_SBCK_024-7a>¶
銓選自有成憲&KR0002;此廢格不行必有短臣於上者¶
幸　陛下察之上曰卿言甚是妄奏者入上其名¶
二十四年上決意立尚書省奏曰臣力不能囬天¶
乞不用桑葛别相賢者猶或不至虐民誤國不聽¶
二十五年見天下大務一入尚書省屢上中書印¶
不許明年罷相止掌環衛三十年正月十九日以¶
疾薨于京師樂安里第春秋四十有九上悼惜乆¶
之曰人言丞相病朕謂不然果䘮良輔詔重臣&KR0101;¶
護䘮事家老一無所受素車樸馬歸葬只䦨秃之¶
先塋忠憲王嶷然&KR0002;山莫捫其髙湛然&KR0002;淵莫測¶
<pb:KR4h0081_SBCK_024-7b>¶
其深其粹如玉其精如金其嚴如秋其温如春夷¶
險安危死生榮辱&KR0192;乎中處一皆不動年十八入¶
相薦引端良責成職任漢士如史丞相天澤姚左¶
丞樞許左丞衡商參政挺竇學士黙尤傑者也立¶
御史臺以正紀綱立太常寺以崇禮樂剷除苛虐¶
開布寛平抑奢尚儉薄征厚施由是朝廷清明海¶
内寧壹倉庫滿盈年榖屢豐天子嘉之曰安同爲¶
相朕寢乃熟時向承平方與諸儒經畫典制賛理¶
樞機以宗社尊安爲己任以民物阜豐爲己責一¶
政失平一物失所慘然不樂改而後已公退府南¶
<pb:KR4h0081_SBCK_024-8a>¶
開一閤延進賢士大夫講論古今治道評品人物¶
得失亹亹應接不倦而請謁絶跡於清門居第一¶
堂一厨或請創兩廡粗備燕息者乃曰身足於庇¶
完矣餘室何用神觀端嚴望而尊敬每旦暮出入¶
過者拱立目送曰是吾安相也及薨木介三日天¶
下聞之識與不識無不驚哀至有失聲者曰賢相¶
死矣吾復何望薨後十年御史臺及集賢諸儒請¶
加贈謚以昭明德制下乃有今爵封謚以及父武¶
靖王夫人怯烈氏封東平王夫人子兀都台嗣掌¶
環衛　成宗皇帝拜銀青榮禄大夫大司徒領太¶
<pb:KR4h0081_SBCK_024-8b>¶
常寺事大德六年正月十一日薨年三十有一¶
武宗皇帝制贈輸誠保德翊衛功臣太師開府儀¶
同三司上柱國追封東平王謚忠簡婦篤思刺氏¶
封東平王夫人男孫一人即今丞相女孫一人適¶
淮安忠武王之孫樞密副使囊家帶之子同僉樞¶
密院事相嘉碩利丞相㓜從太夫人鞠育稍長兼¶
事華學凝然端大巳兆偉度年十二事¶
武宗嗣掌環衛¶
仁宗皇帝拜資善大夫太常禮儀使俄遷榮禄大¶
夫大司徒太常如故又進階金紫光禄大夫加開¶
<pb:KR4h0081_SBCK_024-9a>¶
府儀同三司延祐七年拜中書平章政事六月陟¶
百揆自&KR0004;仕介特不阿剛廉有制衆巳有忠憲王¶
之望及作相上輔聖主下率群僚恪司彛憲壹殉¶
至公明嚴峻潔苞苴自絶方爾謀叶八座道即天¶
工共成聖元無大之業臣稽首論曰忠憲王襲累¶
葉之勲抱絶倫之德膺¶
世祖紹統之&KR0004;際聖代建極之盛天度夙成英䣭¶
大肆逺徴近禮廣詢博采鴻儒獻其所藴智士竭¶
其所至治化油然以隆風俗淡焉以厚至元之初¶
何減漢文之世俾得展能專理期之致寧収效所¶
<pb:KR4h0081_SBCK_024-9b>¶
書葢不止此然房喬杜晦顯烈寡𫝊第功絜德爲¶
唐宗臣&KR0002;忠憲王者有立于前或承于後論相歸¶
賢固當稱首古所謂社稷之臣也嗟乎其始出鎭¶
也誰歟其再罷相也誰歟議者不能不歸罪阿合¶
馬桑葛也之二罪魁孰與並立良相之去朝也宜¶
矣丗之公道正如青天白日雲煙有時蒙蔽真風¶
元氣盪滌斡旋廓乎清明可跂而睹忠憲王之表¶
表在天下是巳&KR0002;夫紀竹帛銘鍾鼎光在&KR0022;家不¶
得騰實同里而垂休華夏播烈蠻夷未必不在斯¶
文其辭曰¶
<pb:KR4h0081_SBCK_024-10a>¶
正統天靳不永以𢌿猗維帝元眷命無巳烈烈¶
太祖衆始一旅四傑起輔如龍如虎敵師陸梁走¶
撻之楚諸部大人崩角啓處侃侃忠武秉龯專征¶
薄伐遼霫至于海城戮頑植愿百邑告寧乃趙乃¶
魏自燕南兵齊魯歸明血戰𣈆并斬𨵿入秦咸鳯¶
莫京取厥鯢鯨耄倪不驚金人扼河跼蹐偷生有¶
㩀上游帝建九斿有開輿圖帝撫八州於穆¶
世皇暾出東方爰相忠憲抒誠進良兩相廿年萬¶
彚皆昌徴車四馳元老奏康更褒迭進無材不揚¶
文物其章化道之祥而圖也大而見也定而行也¶
<pb:KR4h0081_SBCK_024-10b>¶
公而守也正巍然山立賞淑罰慝風行萬國定知¶
誰力忠憲之職¶
世皇之德繄今丞相相明天子天子𠋣毗臣無有¶
比何以熈載第思盡巳地紀天經日月重明民安¶
物阜海㝢晏清布冩公方持守盈成維祖規模維¶
孫儀刑在履之貞在繼之靈文武三相聖輔三帝¶
光輝接日勲庸蓋丗維元世萬維帝葉千維無窮¶
年尚徴相賢尋河可源凌岱可巔苟稽髙逺靡趾¶
方邊景行其全不在斯鐫不在斯鐫奚永夫傳質¶
之自天風雲與宣文鼇&KR0018;石炳燿山川¶
<pb:KR4h0081_SBCK_024-11a>¶
　　丞相淮安忠武王碑　元明善¶
天以正統命帝元¶
太祖皇帝奮起朔方博爾术木華黎博児忽赤老¶
温四傑輔之滅克烈滅乃蠻滅夏滅金乃有天下¶
三分之二宋承中華之運西距蜀楚東際呉越盡¶
有荆揚益三州之野¶
世祖皇帝紹運撫圖肆弘大略發兵二十萬授丞¶
相伯顔不三年而滅宋聖文神武固勞造化儁功¶
偉烈寔由折衝四傑開之於其前一相擴之於其¶
後國家接五帝三王之緒保無疆歷服至于億萬¶
<pb:KR4h0081_SBCK_024-11b>¶
維年而功臣生分爵國死配廟廷有以也夫謹按¶
太傅淮安忠武王諱伯顔姓八隣氏蒙古部人曾¶
祖考术律哥圖以其兵從¶
太祖討定諸部嘗爲千夫長贈推忠賛治功臣太¶
尉開府儀同三司柱國追封淮安郡王謚武定祖¶
考阿刺嗣官平忽禪有功得食其地從¶
憲宗皇帝征蜀卒于軍贈推誠佐理翊運功臣太¶
傅開府儀同三司上柱國追封淮安王謚武康考¶
曉古台佐宗王旭烈開西域執國事以没贈崇仁¶
迪慶翊戴功臣太師開府儀同三司上柱國追封¶
<pb:KR4h0081_SBCK_024-12a>¶
淮安王謚武靖至元&KR0004;年王奉使天子¶
世祖見其貌偉聽其言厲曰非諸侯王臣也其留¶
事朕遣介還報建謀發令才恒出廷臣上由是¶
上愈益賢之勑中書右丞相安同女弟¶
昭睿順聖皇后姊之女女王&KR0002;曰爲伯顔婦不慚¶
爾氏矣拜光禄大夫中書左丞相一時君相慶明¶
朝野晏清號爲極治七年改同知樞密院事十年¶
持莭奉玉𠕋立燕王爲皇太子十一年復拜左丞¶
相總襄陽兵伐宋上曰曹彬不嗜殺人一舉而定¶
江南汝其今體朕心古法彬事毋使吾赤子横罹¶
<pb:KR4h0081_SBCK_024-12b>¶
鋒刄王受命馳至襄陽諸軍纂嚴禡師啓行薄郢¶
州溧水溢塗人病於渉王曰吾且飛渡大江而憚¶
此潢潦耶度使一&KR0016;前導諸軍畢濟郢城恃江爲¶
固而兵精食足耀兵不攻潜由平江堰盪舟而過¶
郢將將二千人追我王以百&KR0016;殿郢人不敢逼平¶
章阿术公適至郢人走主手斬其帥趙文義以徇¶
戰禽沙洋守將壓新城而軍列沙洋俘馘城下不¶
應城䧟佩沙洋降將黃順金符上爲招討使炫其¶
榮於宋人以故江陵諸郡相繼送欵遣别帥受之¶
降阿术公使右丞阿里海牙來期渡江不答明日¶
<pb:KR4h0081_SBCK_024-13a>¶
又來又不答阿术公自來王曰此大事也主上委¶
吾二人餘可知吾實乎潜刻期而去將自沙蕪口¶
入江宋制置使夏貴將精兵守之乃陽言明日圍¶
漢陽夏貴來援我遣竒兵襲奪沙蕪口大兵咸㑹¶
江北岸宋戰艦属江中餘三十里我以白鷂千艘¶
争陽邏堡夏貴分兵拒戰命阿术公挽舟逆上載¶
死士三千夜渡是年十二月也明旦王戰夏貴江¶
上兵奪陽邏堡逸夏貴諸將請曰貴大將而逸之¶
可乎王曰陽邏之捷吾將遣使前告宋人而貴走¶
代吾使也貴今來矣未㡬果以廬州歸我師旣渡¶
<pb:KR4h0081_SBCK_024-13b>¶
江將佐咸賀王曰天子威靈阿术武勇將校用命¶
吾何力焉王陳師鄂城下鄂恃漢陽將戰焚其蒙¶
衝火照城中明日鄂人及漢陽人皆下留阿里海¶
牙守之規取荆湖王與阿术公等東兵興國蘄黃¶
南康江州望旗輙靡殿帥范文虎以安慶張都統¶
以池州來二月都督賈似道舟師十萬陳丁家洲¶
我士賈勇索戰軍容甚盛似道聞鼓聲先遁其師¶
遂潰𫉬都督府符印斬虜無筭太平寧國建康無¶
爲鎮巢皆送筦籥請城主行省駐建康時江東大¶
疫居民乏食乃開倉振飢發醫起病人大歡喜曰¶
<pb:KR4h0081_SBCK_024-14a>¶
此王者之師也有詔時方暑熾不利行師候秋再¶
舉王上奏曰百年逋㓂巳扼其吭風馳電擊取之¶
恐後少爾遲囬奔播江海遺患留悔矣上語使者¶
曰詔爾丞相朕不從中制也十二年七月詔王入¶
朝進右丞相辭曰阿术功多臣冝居後以阿术爲¶
左丞相賜從戰功臣爵賞有差躬受廟謨㑹諸將¶
於淮安同左丞相圍揚州未下十月王馳至鎭江¶
分軍三進參政阿刺罕以右軍出建康道參政董¶
文炳以左軍出海道王以中軍出常州道咸㑹臨¶
安攻常州守將劉師勇遁諸將請追之王曰勿追¶
<pb:KR4h0081_SBCK_024-14b>¶
師勇所過城守者膽落矣蘇湖秀州先師果降阿¶
刺罕文炳皆來駐臨安北宰臣陳冝中發使來請¶
降日及期冝中逃海軍進臯亭山宋主遣其臣齎¶
國璽奉表納土命董文炳入宋宫取宋主居之别¶
室封府庫歸之有司宋滅十三年三月也放散兵¶
衛罷易官府錢塘沙上三日海潮不至宋人以爲¶
天助宋主求見王曰未入朝禮無相見也留左丞¶
董文炳鎭臨安經略閩越四月獻宋主趙㬎謝后¶
全后于上都上御大安殿降封㬎爲瀛國公遣大¶
臣告成功於太廟上勞王王再拜謝曰奉　陛下¶
<pb:KR4h0081_SBCK_024-15a>¶
成算阿术效力臣具貟而已何有功能詔以陵州藤¶
州増食户爲六千同知樞密院事十四年宗王失¶
烈&KR0123;畔詔王將兵討之與賊夾水而陣乆之不戰¶
令牧馬具食賊疑而怠俄引兵渡水擊賊失刺&KR0123;¶
走死十八年詔從皇太子撫軍北鎭諭太子曰伯¶
顔才兼將相行全忠孝故命汝從皇太子次舎必¶
與論天下事待有加禮别&KR0123;里迷失者嘗誣王以¶
死是年得誅罪𠡠王臨視王與之酒愴然不顧而¶
回上問其故對曰彼罪自致臣&KR0002;臨刑人將不知¶
天誅之公也上賞其量二十二年宗王阿只&KR0123;失¶
<pb:KR4h0081_SBCK_024-15b>¶
律詔王代揔北軍逺斥候謹隄防足兵食明賞罰¶
不肯要功生事將校大和敵人逺避二十四年宗¶
王乃顔將反報者遝至詔王覘之多載衣裘以徃¶
至其境輙賜驛人乃顔讌王王以大義語乃顔乃¶
顔陽應而隂欲執王酒䦨趍出與其從者潜分三¶
道以逸驛人以得衣裘故争獻馬以逓遂脫追&KR0016;¶
以其實聞佐上親征奏李庭董士選帥漢軍得以¶
漢法戰金剛奴塔不帶進逼乗輿漢軍力戰賊不¶
能陣而走及禽乃顔王之謀畫居多二十六年加¶
金紫光禄大夫知樞密院事揔北軍討叛王明里¶
<pb:KR4h0081_SBCK_024-16a>¶
鐡木兒大戰敗之明日搜其伏兵追斬二千餘級¶
馳書開諭明里鐵木兒其人奉書以泣有譛王于¶
上者詔以御史大夫月兒魯那演代之居王大同¶
以俟後命未至軍三驛王遣使語大夫曰所至姑¶
止待我翦此㓂卿來不後時海都帥大兵以入㓂¶
進我退如是而南七日衆帥怒曰㓂至則走何不¶
武&KR0002;是果懼戰胡不授軍大夫而誤國事也王曰¶
海都入吾境持重而殿邀之則遁誘使深入一戰¶
可禽諸軍必欲速戰戰非吾憚果失海都誰任其¶
咎衆曰請任之王麾軍邀擊敵兵大敗殺虜㡬絶¶
<pb:KR4h0081_SBCK_024-16b>¶
惟海都脫走乃召大夫至軍授印而去三十年十二¶
月驛名至大同　上不豫明年正月宫車晏駕遣¶
使召　成宗于撫軍王緫百官以定國論兵馬使¶
請日在鳴暮鍾日出鳴晨鍾問其故對曰防變起¶
也王曰汝將爲賊耶其如平曰宰臣請誅盜内府¶
銀者曰幸赦而盜不可長也王曰盜何時無今以¶
誰命誅人其守正體大多𩔖此四月¶
成宗即皇帝位于上都大安殿時親王有違言王¶
按劔陳祖宗寳訓述所以立¶
成宗之意辭色俱厲諸王股栗趨殿下拜五月加¶
<pb:KR4h0081_SBCK_024-17a>¶
開府儀同三司太傅録軍國重事依前知樞密院¶
事上意欲王入中書時相忌之王呼相語曰幸送¶
兩罌羙酒我與諸王飲於宫前餘非所知也江南¶
行三樞密院行省臣累陳非便樞密臣庇之有詔¶
問王王巳病張目對曰罷行樞密兵柄一歸行省¶
於國事爲完三院遂罷是歳十二月薨于京師甘¶
棠里第春秋五十有九遣重臣來賵𠡠百官送葬¶
送者盡哀葬于白只刺山之先塋夫人别宿真即¶
扎刺爾氏封淮安王夫人再娶斗奴氏生三男子¶
買的正議大夫僉樞密院事囊加台通奉大夫樞¶
<pb:KR4h0081_SBCK_024-17b>¶
密副使朶真普未仕俱卒副樞娶丞相興元王孫¶
中政使買苟之女生一男子一女子男相嘉碩利¶
正議大夫同僉樞密院事女適資德大夫大都留¶
守晃兀兒不華王薨¶
成宗贈宣忠佐命開濟功臣太師開府儀同三司¶
追封淮安王謚忠武¶
仁宗皇帝賜鈔十萬貫𢌿江浙省臣廟祀臨安¶
皇上𠡠建碑于都城之郊賜額曰開國元勲佐命¶
大臣之碑命臣明善製其刻文臣聞忠武王天質¶
髙厚風神静明英偉端大剛介莊廉當大任而不¶
<pb:KR4h0081_SBCK_024-18a>¶
恐遇大論而善斷言𥬇有時喜愠莫測恒&KR0018;天下¶
之重以神噐尊安爲務仁視群品無間親踈義使¶
英材無比適莫故四海公論翕然歸之其平宋也¶
一二十萬猶將一人賞罰信紀律彰大將禀命仰¶
之&KR0002;神明降人投誠依之猶父母未嘗妄戮一卒¶
未嘗妄殘一物貨財不足移其心聲色不足惑其¶
志師入臨安禮賢黜罪市肆不易雞犬無驚歸馬¶
蕭然囊惟衣被畢事還朝口不言功連出緫師無¶
役不最嗚呼碩德元才生由間氣良相名將見諸¶
行事乃知宇宙之間功名之表自有大人也弼成¶
<pb:KR4h0081_SBCK_024-18b>¶
正統騰耀始日力扶寳運播烈終年請即是而作¶
頌頌曰¶
世祖聖神地翕天開陽施隂閟鼓盪風雷駕馭群¶
才鞭笞九垓糞掃𠒋菑祥慶有來紏紏雄豪英英¶
俊髦樂世之遭陋時之逃或秉樞機或建旗旄纓¶
冠自獻文奮武招維忠武王胥㑹明良雄圖逺韻¶
聖度恢張制曰伊賢當吏天子左官諸侯奚爾噐¶
使乃命之相乃命之將爰資弼亮爰資開盪嗟兹¶
中土鼎峙三主既殄其二一也無武天生聖人賚¶
之良臣頸組厥君稽顙軍門東渉扶桑西跡虞淵¶
<pb:KR4h0081_SBCK_024-19a>¶
北盡窮髪南極玄蠻咸受正朔襲我衣冠委勲不¶
居歸衛帝廬出緫北師馬騰士娱輿目睢盱望入¶
中書鉅材乃儲翊運是湏肅將天威劒而登殿揚¶
命群王群王自愞䇿　帝御天下拜登讌是日微王¶
慶㑹㡬變始知¶
世祖神㡬先見故抑王庸留垂後憲稽其一德始¶
終交盡抒誠兩朝力殫無靳進官三公心不増隆¶
追爵一王道不加崇維王逹節髙抱孤忠維王獻¶
能茂建元功紀勣竹帛鑄銘鼎鍾並日不滅與國¶
無窮𠡠臣作頌勒之貞石昭示萬國永著臣則¶
<pb:KR4h0081_SBCK_024-19b>¶
¶
國朝文𩔖卷第二十四¶
